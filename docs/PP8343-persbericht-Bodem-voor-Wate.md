### BODEM VOOR WATER 

Datum: 25 November 2008 

## Minder emissies van zware metalen door slimme 

## maatregelen 

## Zware metalen als koper en zink zijn essentiële sporenelemen

## ten voor een goede dierprestatie. Tegelijkertijd kunnen ze bij 

## overmaat een risico vormen voor de waterkwaliteit. Minder 

## aanvoer naar de bodem – via veevoeder, bemesting of voet

## baden en een betere vastlegging in de bodem kunnen voor 

## schoner water zorgen. In het project ‘Bodem voor Water’ on

## derzoeken CLM en NMI samen met veehouders welke maatre

## gelen effectief én praktisch toepasbaar zijn. 

# PERSBERICHT 

Het project ‘Bodem voor water’ is een praktijkproef op drie veehouderijbedrijven in de omgeving van Baarle-Nassau. Dit project is gericht op het verminderen van de aanvoer van zware metalen naar de bodem én het vastleggen van de al in de bodem aanwezige zware metalen zodat deze niet uitspoelen naar het water of door de plant worden opgenomen. Deze doelen worden op een zo praktisch mogelijke manier nagestreefd. Het project bouwt deels voort op de aanbevelingen uit het project ,,Beperking koper en zink op melkveebedrijven in Zuid-Nederland’’ van Koeien & Kansen. Belangrijk is dat de maatregelen niet alleen praktisch uitvoerbaar zijn, maar zo mogelijk ook kostenbesparend. Zo ontstaat een win-win situatie. 

Voorbeelden van maatregelen zijn alternatieven voor het gebruik van koperhoudende voetbaden en het optimaliseren van de veevoeding. Daarbij is er vooral aandacht voor de hoeveelheid zink. Om de uitspoeling van de reeds aanwezige zware metalen te beperken, richt het project zich op het verhogen dan wel op peil houden van de pH en/of het organische stofgehalte. Hierdoor worden zware metalen in de bodem vastgelegd.,,Een goede pH is belangrijk voor het gewas en blijkt ook het vrijkomen van metalen tegen te gaan’’, aldus de deelnemende veehouder Jan Bruurs. ,,Daarom bekalken we op tijd.’’ Voor een blijvende inbedding in de bedrijfsvoering van aandacht voor zware metalen is het ook van belang om voerleveranciers, veeartsen en bedrijfsvoorlichters erbij te betrekken. 

Het project startte deze zomer en duurt in totaal twee jaar. Het project wordt uitgevoerd in opdracht van Stichting Kennisontwikkeling Bodem (SKB) in samenwerking met ZLTO/LIB, Provincie NoordBrabant, Waterschap Brabants Delta en de ministeries van LNV, VROM en V&W. Uitvoering en begeleiding is in handen van CLM en NMI. Naast het praktisch toepassen van maatregelen, is er ook ruimschoots aandacht voor een betere onderlinge samenwerking en afstemming tussen de partijen die invloed hebben op beleid en uitvoering van beleid. Zo kunnen zij richting gaan geven aan de kansen die deze “Bodem voor Water”-maatregelen bieden. 

 Nadere inlichtingen: Peter Leendertse, CLM, tel. 0345-470751 


