# Meer met 

# Bodemenergie 

## Combinatie met de waterketen 

### Nieuwe toepassingen van 

### bodemenergie bij 

### combinatieconcepten in de 

### waterketen 


## Rapport 12 – Combinatie met de 

## waterketen 

#### Nieuwe toepassingen van bodemenergie bij combinatie

#### concepten in de waterketen 

#### Eindrapport 

MMB 26.239/59108/MaK 30 maart 2012 


**Colofon** Dit is een gezamenlijk rapport van Bioclear, Deltares, IF Technology en Wageningen Universiteit in het kader van het project Meer met Bodemenergie. 

**Opdrachtgever** 

 SKB duurzame ontwikkeling ondergrond Postbus 420 2800 AK GOUDA T 0182 – 54 06 90 E info@skbodem.nl Contactpersoon: Arno Peekel 

**Auteurs** 

 Mike Woning, Deltares Niels van Oostrom, Deltares Rob Kleinlugtenbelt, IF Technology 

**Datum** 

 30 maart 2012 

**Goedgekeurd door de Technische Commissie Meer met Bodemenergie** 

 Maurice Henssen, Bioclear Hans Gehrels, Deltares Guido Bakema, IF Technology Tim Grotenhuis, Wageningen Universiteit Huub Rijnaarts, Wageningen Universiteit 

**Penvoerder** 

 Marc Koenders, IF Technology 

**Secretariaat** 

 Marion Hetterscheid, IF Technology 

**Website** 

 http://www.meermetbodemenergie.nl 

 Copyright © cover Identim 2012 

 © MMB 2012 Delen uit dit rapport mogen worden overgenomen op voorwaarde van bronvermelding: ‘Meer met Bodemenergie (MMB), de titel van de publicatie en jaar van uitgave’. 


**Participanten** 

 Agentschap NL / Bodem+ Arcadis Brabant Water Hydreco Eneco Essent gemeente Almelo gemeente Amersfoort gemeente Apeldoorn gemeente Den Bosch gemeente Deventer gemeente Haarlem gemeente Hengelo gemeente Tilburg gemeente Utrecht gemeente Zwolle Havenbedrijf Rotterdam NVOE Productschap Tuinbouw provincie Drenthe provincie Flevoland provincie Friesland provincie Gelderland provincie Groningen provincie Limburg provincie Noord-Brabant provincie Noord-Holland provincie Overijssel provincie Utrecht provincie Zeeland provincie Zuid-Holland SKB Stichting Bodemsanering NS Vewin Vitens Waterschap Groot Salland Waterschap Regge en Dinkel 


## Samenvatting 

 Werkpakket 4 (WP4) is onderdeel van Meer met Bodemenergie (MMB). Het doel van “Meer met Bodemenergie” is inzicht geven in de effecten van bodemenergiesystemen op bodem en grondwater bij het grootschalig toepassen van bodemenergiesystemen. De resultaten van het onderzoek helpen de overheid het huidige grondwateren bodembeleid waar nodig te herzien en om toepassing en innovaties van bodemenergie te stimuleren. De maatschappij, de kwaliteit van de ondergrond en het klimaat moeten hier uiteindelijk van profiteren. 

 Doelstelling van WP4 is enerzijds het brede scala aan kansen en mogelijkheden van WKO in combinatie met andere (bodem)functies in beeld te brengen. Anderzijds wordt een drietal kansrijke combinaties op quickscan-niveau uitgewerkt om inzicht te krijgen in de technische, juridische en organisatorische randvoorwaarden, de financiële haalbaarheid en milieutechnische aspecten. 

 Er zijn binnen dit onderzoek 17 gebieden gevonden waarbinnen combinaties met WKO mogelijk zijn. Deze zijn kort beschreven maar worden in deze samenvatting verder niet benoemd. Uit deze mogelijke combinaties zijn de drie meest kansrijke combinaties verder uitgewerkt. Deze combinaties zijn: 

1. Opslag van industriële restwarmte 

2. Gietwaterbereiding bij kassen 

3. WKO en proceswater 

 Opslag van industriële restwarmte Hierbij is gekeken naar opslag van restwarmte van 45°C van industrie in de Botlek. Afnemers waren een woonwijk aan de andere zijde van de Nieuwe Waterweg. Belangrijke aandachtspunten voor dergelijke systemen zijn de schaalgrootte, nabijheid van bron en afgifte en de wijze van tapwaterbereiding. Juridisch is het in beginsel niet toegestaan om middelhoge temperaturen (50°C) op te slaan in de bodem. Bestuurlijk dient afgewogen te worden of en hoe de opslag van hogere temperaturen opweegt tegen de milieutechnische voordelen. Desalniettemin zijn er veel kansen voor deze combinatie vooral ook gezien de hoeveelheid energie, dat voorhanden is op dit temperatuurniveau. 


**Gietwaterbereiding bij kassen** Hierbij is gekeken naar de mogelijkheid om gietwater te bereiden met behulp van reverseosmosis. Het zo geproduceerde gietwater wordt gebruikt in de kassen, het bijproduct (brijn) wordt gebruikt voor de opslag van overtollige warmte in de bodem. Voordeel van deze combinatie is dat (bijna) alle benodigde hardware vaak al voorhanden is. Het feit dat er geen energiebalans is en dat de kwaliteit van het (brakke) grondwater afneemt zijn zaken die afgewogen moeten worden tegen de voordelen. Vooral in west Nederland lijkt de potentie voor deze combinatie groot. 

**WKO en proceswater** Dit concept gaat uit van locaties met een grote koelbehoefte waar drinkwater wordt gebruikt in het proces om te koelen, zoals bij een ziekenhuis met (natte) koeltorens. Hierbij wordt de aanvoer van de warme bron van een WKO systeem deels afgetapt en gebruikt als suppletiewater voor koeltorens. Groot voordeel is dat er geen hoogwaardig drinkwater wordt gebruikt als proceswater. Financieel en milieutechnische is een dergelijke combinatie interessant. Er is echter geen volumeen energiebalans. Gezien de hoeveelheid koeltorens in Nederland lijkt dit ook een combinatie met veel potentieel. 

Om de potentie van deze combinaties te benutten moet de meerwaarde boven conventionele systemen worden aangetoond via pilot projecten. Daarnaast zullen er aanpassingen van weten regelgeving, met name ten aanzien van temperatuur en energiebalans, moeten plaatsvinden. 


## Inhoudsopgave 

Samenvatting ...................................................................................................................... 4 

1 Inleiding ....................................................................................................................... 8 1.1 Introductie .......................................................................................................... 8 1.2 Werkpakket 4 ..................................................................................................... 9 1.2.1 Doelstelling WP4 .............................................................................. 9 1.2.2 Plan van aanpak WP4 ...................................................................... 9 1.3 Leeswijzer ........................................................................................................ 10 

2 Inventarisatie van WKO combinaties ........................................................................ 11 2.1 Proces .............................................................................................................. 11 2.2 WKO combinaties (long list) ............................................................................ 13 2.2.1 Conventionele (open) WKO ........................................................... 13 2.2.2 Ecologische diversiteit .................................................................... 13 2.2.3 Levende bodem .............................................................................. 13 2.2.4 Drinkwater ...................................................................................... 14 2.2.5 Opslag & winning van stoffen ......................................................... 14 2.2.6 Waterberging .................................................................................. 15 2.2.7 Bodemarchief ................................................................................. 15 2.2.8 Bouwgrond ..................................................................................... 16 2.2.9 Oppervlaktewater ........................................................................... 16 2.2.10 Draagkracht .................................................................................... 16 2.2.11 Gewas productie ............................................................................ 16 2.2.12 Industrieel water ............................................................................. 17 2.2.13 Water reserves ............................................................................... 17 2.2.14 Bodemsanering .............................................................................. 18 2.2.15 Waterafvoer .................................................................................... 18 2.2.16 Recreatie ........................................................................................ 18 2.2.17 Transport ........................................................................................ 19 2.3 I&M Workshop Innovaties Bodemenergie ....................................................... 19 2.4 WKO combinaties (short list) ........................................................................... 20 

3 Combinatieconcept 1: opslag van (industriële) restwarmte ...................................... 22 3.1 Conceptomschrijving MTO .............................................................................. 23 3.2 Case havenbedrijf Rotterdam .......................................................................... 24 3.3 Technisch......................................................................................................... 25 3.3.1 Hoofdcomponenten ........................................................................ 26 3.3.2 Referentietechnologiën .................................................................. 27 3.4 Financieel......................................................................................................... 28 3.4.1 Investeringskosten ......................................................................... 29 3.4.2 Exploitatiekosten ............................................................................ 30 3.4.3 Eenvoudige terugverdientijd ........................................................... 30 3.5 Milieutechnisch ................................................................................................ 31 3.6 Juridisch en organisatorisch ............................................................................ 32 3.6.1 Relevante wetgeving ...................................................................... 32 


 3.6.2 Organisatorisch .............................................................................. 33 3.7 Potentieel in NL ............................................................................................... 34 3.8 Pilotprojecten ................................................................................................... 35 

4 Combinatieconcept 2: gietwaterbereiding bij kassen ................................................ 36 4.1 Conceptomschrijving ....................................................................................... 36 4.2 Case Agriport A7 ............................................................................................. 37 4.3 Technische uitwerking ..................................................................................... 38 4.3.1 Hoofdcomponenten ........................................................................ 38 4.3.2 Verzilting ......................................................................................... 39 4.3.3 Referentietechnologie .................................................................... 40 4.4 Financieel......................................................................................................... 40 4.4.1 Investeringskosten ......................................................................... 41 4.4.2 Terugverdientijd .............................................................................. 41 4.5 Milieutechnisch ................................................................................................ 42 4.6 Juridisch en organisatorisch ............................................................................ 43 4.6.1 Relevante wetgeving ...................................................................... 43 4.6.2 Organisatorisch .............................................................................. 43 4.6.3 Stakeholders en belangen.............................................................. 43 4.7 Potentieel in NL ............................................................................................... 44 

5 Combinatieconcept 3: WKO en proceswater ............................................................ 45 5.1 Conceptomschrijving ....................................................................................... 45 5.2 Case Catharina Ziekenhuis te Eindhoven ....................................................... 46 5.2.1 Uitgangspunten koeltorens............................................................. 46 5.2.2 Uitgangspunten WKO-systeem ...................................................... 46 5.3 Technische uitwerking ..................................................................................... 46 5.3.1 Hoofdcomponenten ........................................................................ 46 5.3.2 Referentietechnologie .................................................................... 47 5.4 Financieel......................................................................................................... 48 5.4.1 Investeringskosten ......................................................................... 48 5.4.2 Exploitatiekosten ............................................................................ 48 5.4.3 Terugverdientijd .............................................................................. 49 5.5 Milieutechnisch ................................................................................................ 49 5.6 Juridisch en organisatorisch ............................................................................ 50 5.6.1 Relevante wetgeving ...................................................................... 50 5.6.2 Belanghebbenden .......................................................................... 50 5.7 Potentieel in NL ............................................................................................... 51 5.8 Pilotprojecten ................................................................................................... 51 

6 Conclusies en aanbevelingen ................................................................................... 52 

Literatuur ........................................................................................................................... 55 


## 1 Inleiding 

#### 1.1 Introductie 

 Er wordt een aanzienlijke groei van het aantal ‘open’ WKO-systemen verwacht in de komende decennia. Het is van belang dat deze groei op duurzame wijze tot stand komt en dat andere functies en doelstellingen van de ondergrond niet in het geding komen. Door WKO te combineren met andere bodemfuncties en –doelstellingen kunnen twee vliegen in een klap geslagen worden. De ondergrond wordt daarmee optimaal en duurzaam benut, wat goed aansluit bij het denken in de ‘ecosysteemdiensten’ van de ondergrond. Om tegemoet te komen aan de hieruit voortkomende onderzoeksvragen heeft een consortium bestaande uit Bioclear, IF Technology, Deltares en Wageningen Universiteit het initiatief genomen door het opzetten van het grootschalig tweejarig onderzoeksprogramma “Meer met Bodemenergie” (www.meermetbodemenergie.nl). Dit programma wordt uitgevoerd onder de vlag van Stichting Kennisontwikkeling Kennisoverdracht Bodem (SKB). Het programma wordt gefinancierd door overheid en bedrijfsleven. De Wageningen Universiteit laat parallel aan het onderzoeksprogramma vier jaar lang 2 AIO-onderzoekers verdiepend onderzoek doen naar de effecten en kansen van bodemenergie. 

 Participanten Meer met Bodemenergie Agentschap NL / Bodem+, Arcadis, Brabant Water, Eneco, Essent, gemeente Almelo, gemeente Amersfoort, gemeente Apeldoorn, gemeente Den Bosch, gemeente Deventer, gemeente Haarlem, gemeente Hengelo, gemeente Tilburg, gemeente Utrecht, gemeente Zwolle, Havenbedrijf Rotterdam, NVOE, Productschap Tuinbouw, provincie Drenthe, provincie Flevoland, provincie Friesland, provincie Gelderland, provincie Groningen, provincie Limburg, provincie Noord-Brabant, provincie Noord-Holland, provincie Overijssel, provincie Utrecht, provincie Zeeland, provincie Zuid-Holland, SKB, Stichting Bodemsanering NS, Vewin, Vitens, Waterschap Groot Salland, Waterschap Regge en Dinkel 

 Het doel van “Meer met Bodemenergie” is inzicht geven in de effecten van bodemenergiesystemen op bodem en grondwater bij het grootschalig toepassen van bodemenergiesystemen. De resultaten van het onderzoek helpen de overheid het huidige grondwateren bodembeleid waar nodig te herzien en om toepassing en innovaties van bodemenergie te stimuleren. De maatschappij, de kwaliteit van de ondergrond en het klimaat moeten hier uiteindelijk van profiteren. 


 Het onderzoek richt zich met name op de volgende vraagstukken: 

- Wat zijn de effecten van bodemenergie op de kwaliteit van bodem en grondwater?     Hierbij wordt zowel gekeken naar temperatuur en waterkwaliteit als de effecten op     het gebruik van de ondergrond. 

- Welke innovatieve combinatie oplossingen zijn mogelijk voor bodemenergie? Hierbij     wordt onder andere gekeken naar de kansen van de combinatie bodemenergie met     bodemsanering, of bodemenergie ingezet kan worden bij gebiedsgericht grondwater-     beheer, en hoe het optimaal ingepast kan worden in de totale waterketen. 

 Het onderzoek is opgedeeld in vier inhoudelijke werkpakketten: 

- Werkpakket 1: participatie en opstellen van beleidsrichtlijnen 

- Werkpakket 2: effecten van bodemenergie op bodem en grondwater 

- Werkpakket 3: combinatie van bodemenergie en sanering 

- Werkpakket 4: duurzame concepten van combinaties met bodemenergie 

#### 1.2 Werkpakket 4 

 In werkpakket 4 (WP4) van het onderzoeksprogramma Meer Met Bodemenergie wordt onderzoek gedaan naar vernieuwende toepassingen van WKO installaties. Hierbij ligt de nadruk op WKO combinaties waarbij niet alleen de energiefunctie centraal staat. Denk hierbij aan functies als het verbeteren van waterkwaliteit en -kwantiteit of positieve effecten op de leefomgeving. Voorbeelden hiervan zijn de combinatie van WKO met afvoer/ berging van hemelwater in stedelijk gebied of WKO als hulpmiddel voor het reduceren van de thermische belasting van oppervlaktewater. 

**1.2.1 Doelstelling WP4** 

 Doelstelling van WP4 is enerzijds het brede scala aan kansen en mogelijkheden van WKO in combinatie met andere (bodem)functies in beeld te brengen. Anderzijds wordt een drietal kansrijke combinaties op quickscan-niveau uitgewerkt om inzicht te krijgen in de technische, juridische en organisatorische randvoorwaarden, de financiële haalbaarheid en milieutechnische aspecten. De resultaten van dit onderzoek kunnen door opdrachtgevers en/ of overheden als handvaten gebruikt worden om een gefundeerde beslissing te kunnen nemen ten aanzien van deze innovatieve combinaties waardoor uiteindelijk meer van dergelijke systemen gerealiseerd zullen worden. Idealiter stimuleert dit onderzoek daarmee de totstandkoming van kansrijke pilot projecten. 

**1.2.2 Plan van aanpak WP4** 

 In het plan van aanpak voor WP4 zijn 2 hoofdfasen opgenomen, te weten: 

- Inventarisatiefase: Deze fase heeft als doel zoveel mogelijk innovatieve WKO combi-     naties te identificeren en dient als startpunt voor de volgende fase. Daarnaast is aan     het einde van deze fase een afweging gemaakt welke WKO combinaties als meest     kansrijk kunnen worden beschouwd. 

- Haalbaarheidfase: In de haalbaarheidsfase worden de drie meest kansrijke WKO     combinaties (milieu)technisch, financieel, juridisch en organisatorisch op quickscan-     niveau verder uitgewerkt. 


#### 1.3 Leeswijzer 

 Dit rapport, waarin de resultaten van zowel de inventarisatiefase als de haalbaarheidsfase zijn opgenomen, heeft de volgende indeling: 

1. Introductie van WP4 met kader en doelstelling 

2. Inventarisatie van WKO combinaties 

3. Uitwerking combinatieconcept 1 

4. Uitwerking combinatieconcept 2 

5. Uitwerking combinatieconcept 3 

6. Conclusies, aanbevelingen en Maatschappelijke relevantie 


## 2 Inventarisatie van WKO combinaties 

 De verwachte groei van het aantal WKO-systemen in Nederland legt een grote druk op de ondergrondse ruimtelijke ordening. Hierdoor worden, met name in dicht bevolkte gebieden, interferentieproblemen verwacht. Echter het gebruik van WKO biedt ook mogelijkheden om ondergrond en omgeving beter te conditioneren en/ of te beïnvloeden. Deze kansen ontstaan met name daar waar WKO innovatief wordt ingezet en daar waar WKO gecombineerd wordt met andere (bodem)functies. Dit hoofdstuk geeft een beeld van mogelijke combinaties met WKO. Eerst wordt het proces van de inventarisatiefase toegelicht om vervolgens de ‘longlist’ met mogelijke WKO combinatieconcepten te bespreken. Als laatste worden de meest kansrijke combinaties bepaald welke in de hierna volgende hoofdstukken verder worden uitgewerkt. 

#### 2.1 Proces 

 Voor de inventarisatie van de combinatiemogelijkheden met WKO zijn de volgende stappen doorlopen: 

- Navraag doen bij een klein aantal experts naar bestaande WKO combinaties; 

- Desktop studie waarbij de gevonden combinaties verder zijn uitgewerkt en concrete     voorbeelden in de literatuur zijn opgezocht en de lijst met combinaties verder is aan-     gevuld; 

- WP4 workshop waar de lijst met combinaties door de aanwezigen verder is aange-     vuld; 

- Workshop Innovaties Bodemenergie, georganiseerd door het ministerie van Infra-     structuur en Milieu (I&M), waarin verder is gebrainstormd over kansrijke en mogelijke     combinaties. 

 Voor de inventarisatie van de combinatiemogelijkheden met WKO is tijdens de workshop in de volgende richtingen^1 : 

- Conventionele (open) WKO: dit is het startpunt van alle combinaties en optimalisaties     en gaat uit van een standaard open WKO systeem. 

- Ecologische diversiteit: de ecologie aan het maaiveld wordt deels bepaald door de     lokaal aanwezige ondergrond en de condities in die ondergrond. WKO kan deze con-     dities al dan niet actief beïnvloeden. 

- Levende bodem: in de bodem bevinden zich allerlei organismen en schimmels. Wel-     ke organismen zich in de ondergrond bevinden is afhankelijk van een aantal zaken     zoals chemische samenstelling en temperatuur. WKO beïnvloed de omstandigheden     in de ondergrond en daarmee de samenstelling en activiteit van dit leven. 

(^1) Richtingen zijn gebaseerd op een ‘vroege versie’ van de ondergrondkwaliteiten van [http://www.ruimtexmilieu.nl](http://www.ruimtexmilieu.nl) 


- Drinkwater: uit de bodem wordt drinkwater gewonnen en in sommige gevallen ook     weer opgeslagen. Van deze waterstroom kan energie gewonnen worden middels     WKO. 

- Opslag en winning van stoffen: de ondergrond biedt een scala aan winbare delfstof-     fen. Tevens kunnen stoffen weer worden opgeslagen in de ondergrond. Zowel win-     nen als opslag van stoffen zou mogelijk via WKO-systemen kunnen plaatsvinden. 

- Waterberging: het (water)bergend vermogen van de ondergrond is een belangrijke     factor in wateroverlast problematiek: zonder waterberging moet al het hemelwater di-     rect afgevoerd worden. WKO-systemen kunnen, met name in stedelijk gebied, helpen     om hemelwater (tijdelijk?) in de bodem te brengen. 

- Bodemarchief: in de bodem liggen archeologische vondsten en andere informatie     opgeslagen die inzicht geven in het verleden. Dit is vanuit een cultuurhistorisch oog-     punt belangrijk maar ook wetenschappelijk gezien in sommige situaties interessant.     Mogelijk hebben WKO-systemen invloed op deze informatie uit de bodem. 

- Bouwgrond: er kan op en in de grond gebouwd worden. Hoe beïnvloed WKO deze     potentie? 

- Oppervlaktewater: oppervlakte water wordt bij WKO vaak gebruikt voor het in even-     wicht brengen van de energie balans. 

- Draagkracht: de bodem biedt draagkracht aan alles aan het maaiveld of in de grond     zelf. Wordt dit door WKO beïnvloed en zo ja, kan de draagkracht dan positief beïn-     vloed worden? 

- Gewas productie: het verbouwen van gewassen vindt plaats op de bodem. Hierin kan     WKO helpen om groei omstandigheden te optimaliseren. 

- Industrieel water: (industrieel) water wordt onttrokken aan de bodem maar tevens kan     proces water mogelijk ingebracht worden in WKO-systemen. 

- Water reserves: de ondergrond bevat potentieel winbaar (drink)water. Worden deze     reserves positief beïnvloed door WKO of juist niet? 

- Bodemsanering: als gevolg van menselijke activiteit aan het maaiveld bevinden zich     lokaal vervuilingen in de ondergrond. Deze worden door WKO verplaatst maar kun-     nen ook behandeld worden. 

- Waterafvoer: door de bodem vindt grondwaterstroming plaats. 

- Recreatie: recreatie vindt plaats op het maaiveld op in/op het water. Door maaiveld of     water te conditioneren kan het recreëren positief beïnvloed worden. 

- Transport: transport vindt plaats over water en maaiveld. Hoe kan WKO hier een     positieve invloed op uitoefenen? Deze richtingen zijn gebruikt voor de structuur van deze rapportage. De resultaten van de inventarisatie zijn weergegeven een ‘longlist’ van mogelijke combinaties welke in de vol- gende paragraaf kort worden toegelicht. 


#### 2.2 WKO combinaties (long list) 

**2.2.1 Conventionele (open) WKO** 

 In deze paragraaf worden optimalisaties beschreven die betrekking hebben op standaard, open WKO-systemen. De volgende optimalisaties zijn voor Conventionele (open) WKO-systemen benoemd. 

- WKO in combinatie met een warmtepomp: WKO wordt vaak gecombineerd met     warmtepompen om de verwarming van gebouwen met behulp van laagwaardige     warmte mogelijk te maken. Op deze manier kan de laagwaardige opgeslagen warmte     uit de ondergrond door de warmtepomp naar een hogere temperatuur worden ge-     bracht. De opgeslagen warmte fungeert dan als bron voor de warmtepomp. Vaak is     de combinatie WKO met warmtepomp pas rendabel bij grotere gebouwen, of meer-     dere woningen. 

- WKO in combinatie met het gebruik van hogere (en lagere) temperaturen: door het     gebruik van hogere (en lagere) temperaturen in WKO-systemen mogelijk te maken,     kan de efficiency van WKO's vergroot worden en zijn warmtepompen in sommige ge-     vallen niet meer nodig. 

- WKO gecombineerd met thermische zonne-energie: zonne-energie kan gebruikt     worden voor zowel het opwekken van elektriciteit als voor thermische energie. De     onvoorspelbaarheid van zonne-energie maakt de techniek echter onbetrouwbaar en     daarmee onpraktisch. Dit probleem kan worden opgelost door thermische zonne-     energie op te slaan door middel van een WKO installatie en de opgeslagen warmte te     gebruiken in periodes van weinig zonneschijn. 

**2.2.2 Ecologische diversiteit** 

 Hier is gekeken naar hoe WKO de ecologische diversiteit aan het maaiveld kan beïnvloeden. Er zijn geen kansrijke combinatieconcepten voor deze combinatie tussen bodemkwaliteit en WKO geïdentificeerd. 

**2.2.3 Levende bodem** 

 Bij deze combinatie tussen bodemfunctie en WKO is gekeken naar hoe een WKOsysteem het leven in de bodem positief kan beïnvloeden en visa versa (bodemsanering wordt in een aparte paragraaf bekeken). De volgende combinatie is benoemd voor ‘Levende bodem’. 

- WKO en vrijkomend methaangas: grondwater kan methaangas bevatten wat vrij komt     bij het oppompen van grondwater. Door het afvangen (en gebruiken) van het gas kan     een optimalisatie (technisch/ financieel) gevonden worden. 


**2.2.4 Drinkwater** 

 In deze paragraaf wordt gekeken naar de combinatie tussen drinkwater(processen) en WKO. Hierin vallen zowel winning, opslag als transport van drinkwater. De volgende combinaties zijn voorgesteld. 

- WKO en de productie van (ruw) drinkwater: drinkwater wordt in Nederland op een     groot aantal plaatsen gewonnen uit de ondergrond. Uit het opgepompte grondwater     kan energie of koude gewonnen worden. 

- WKO en drinkwaterleidingen: drinkwater wordt, nadat het gezuiverd is via transport-     leidingen naar de gebruiker getransporteerd. Er kan energie of koude vanuit deze vo-     lume stroom worden gewonnen. Hetzelfde principe kan worden toegepast op rioolwa-     ter of andere vloeistofstromen. Daarnaast kan door (in de zomer) drinkwater af te     koelen, de groei van legionella worden tegengegaan. Watertorens leveren ook inte-     ressante mogelijkheden voor pieklevering/opslag van water maar ook van energie. 

**2.2.5 Opslag & winning van stoffen** 

 Hier is gekeken naar combinaties tussen WKO en opslag/ winning van (delf)stoffen. Hierin zijn de volgende combinaties benoemd: 

- WKO en gasopslag: WKO kan mogelijk gecombineerd worden met de opslag van     gassen. De infrastructuur voor het rondpompen van het water kan dan misschien ook     gebruikt worden om gas te transporteren. Voorbeelden zouden kunnen zijn: 

1. CO 2 opslag in de aquifers. Kan misschien geïnjecteerd worden door middel van     bestaande infrastructuur. 

2. Opslag van aardgas, in het kader van Nederland als aardgasrotonde van Europa. 

3. Het opslaan van waterstof. Het overschot aan elektriciteit opgewekt door onre-     gelmatige zonne- en windenergiecentrales kan worden opgeslagen in aquifers     door middel van de ondergrondse productie van waterstof. Mogelijke nadelen     hiervan zijn verstoppingen van de pijpen door gas en lekkage naar het maaiveld. 

- WKO en CAES (Compressed Air Storage): Compressed Air Energy Storage (CAES)     is een manier om overtollige energie, veelal elektriciteit, op te slaan. Bij de compres-     sie van lucht wordt warmte geleverd, dit kan worden opgeslagen in een WKO sys-     teem. 

- WKO en ondergrondse afvalstortplaatsen: door het combineren van ondergrondse     afvalstortplaatsen met WKO kan mogelijk snellere biologische afbraak van het afval     plaatsvinden. Dit lijkt vrij veel op de combinatie van WKO met sanering (zie 2.2.14     Bodemsanering). Als alternatief kan warmte in afvalstortplaatsen worden opgeslagen     met behulp van WKO en elders nuttig gebruikt worden. 

- WKO als hulpmiddel bij CCS (CO 2 afvang en opslag): het afvangen en opslaan van     CO 2 wordt gezien als een belangrijke stap in de strijd tegen klimaatverandering. Bij     het afvangen van CO 2 is echter veel kostbare warmte nodig. Gebruik van (industriële)     restwarmte zou hier een uitkomst kunnen bieden, maar dan moet de aanvoer daar-     van wel constant en betrouwbaar zijn. Het opslaan van warmte in de ondergrond kan     hierbij een rol spelen, door als buffer te dienen wanneer er tijdelijk geen restwarmte     voorhanden is. 


- WKO gecombineerd met zoutwinning: voor de opslag van warmte en koude wordt     meestal het water uit poreuze grondlagen gebruikt. Theoretisch gezien is het echter     ook mogelijk om WKO toe te passen in een ander medium, bijvoorbeeld in het pe-     kelwater in ondergrondse zoutcavernes. De zoutcavernes ontstaan tijdens het win-     nen van zout en bevinden zich voornamelijk in het noorden en het oosten van het     land. Wanneer de zoutwinning stopt, worden de ontstane zoutcavernes gevuld met     pekelwater om instorten te voorkomen. 

- WKO in combinatie met geothermie: een geothermisch doublet is een grote investe-     ring. Om deze kosten zo snel mogelijk terug te verdienen willen eigenaren het liefst     het doublet zoveel mogelijk warmte laten produceren. Echter in de zomer is de warm-     tevraag vaak dusdanig klein dat er een surplus ontstaat. Door dit overschot aan     warmte in de ondergrond op te slaan (warmte opslag) kan deze ‘s winters worden in-     gezet om een deel van de piekvraag op te vangen. Typische temperaturen bij dit     soort systemen liggen in de orde van 50 – 80 graden °C. Bij geringere dieptes dan     500m mag water van een dergelijke temperatuur niet worden opgeslagen, tenzij hier-     voor door de overheid een uitzondering op bestaande regelgeving wordt gemaakt. 

- WKO in oude mijngangen: in de wijk Heerlerheide, te Heerlen, wordt water uit oude     mijngangen gebruikt voor het verwarmen en koelen van woningen en openbare ge-     bouwen. Het systeem functioneert op basis van geothermische principes, waarbij     warm water onder uit de mijngangen wordt gebruikt voor verwarming en koud water     boven uit de mijngangen wordt gebruikt voor koeling. Daarnaast wordt het afgekoelde     verwarmingswater in de koude put geïnjecteerd en het opgewarmde koelwater terug     de warmte put in gepompt. Het water in de mijngangen functioneert op die manier als     WKO systeem. 

**2.2.6 Waterberging** 

 In deze paragraaf is gekeken naar hoe WKO-systemen toegevoegde waarde kunnen hebben voor waterberging. De hiervoor benoemde combinaties zijn hierna weergegeven. 

- WKO en gietwaterbereiding bij kassen: WKO kan worden gebruikt in combinatie met     gietwaterbassins in de tuinbouwsector. De koude uit de bassins kan worden gebruikt     voor regeneratie van de WKO-systemen. Dit eventueel nog in combinatie met de be-     reiding van gietwater door middel van Reverse Osmosis (RO) en herinfiltratie van     brijn (de geconcentreerde zoutoplossing die ontstaat bij RO). 

- WKO en stedelijk wateroverlast: WKO-systemen gebruiken als infiltratiebronnen tij-     dens piekafvoer in de stedelijke omgeving om water (tijdelijk) te bergen. Hierbij kan     energie gewonnen/ toegevoegd worden aan het systeem. 

**2.2.7 Bodemarchief** 

 Hier zijn geen kansrijke combinatieconcepten geïdentificeerd. 


**2.2.8 Bouwgrond** 

 Grond levert de potentie om op te bouwen. In deze paragraaf wordt gekeken hoe deze bouwpotentie positief beïnvloed kan worden. De hiermee geassocieerde combinatie is hierna weergegeven. 

- Gebruik van tijdelijke bemaling als permanente WKO: tijdelijke bemaling voor een     bouwproces kan worden omgezet in WKO. Hierbij moet wel rekening gehouden wor-     den bij het ontwerp van de bemaling (bemalingen worden veelal niet ontworpen voor     permanent gebruik). 

- WKO en gebiedsontwikkeling: bij gebiedsontwikkeling zou alvast moeten worden     nagedacht over het combineren van ruimtelijke functies, zodat warmte/koude produ-     centen strategisch liggen t.o.v. warmte/koude consumenten. Op die manier kan WKO     efficiënter worden toegepast. 

**2.2.9 Oppervlaktewater** 

 In deze paragraaf worden de combinaties weergegeven die geassocieerd zijn met ‘oppervlakte water’. 

- Regeneratie WKO systeem via oppervlaktewater: bij een energie onbalans van een     WKO systeem, kan oppervlakte water gebruikt worden voor het herstellen van deze     onbalans. Veelal is er een warmte overschot in de bodem en kan er via het opper-     vlaktewater ‘koude geladen’ worden. 

- Direct gebruik van oppervlakte water: oppervlakte water kan worden gebruikt voor     directe koeling. Voorbeelden hiervan zijn Maastoren en Paleiskwartier Den Bosch.     Ook worden kantoorpanden op de Zuidas op deze manier van koeling voorzien. 

- Direct gebruik zeewater: dit is eigenlijk een variant van de hierboven genoemde op-     tie. Een voorbeeld hiervan is de wijk Duindorp in Den Haag. Door WKO op te nemen     in het systeem, kan in de zomer warmte uit het zeewater worden opgeslagen voor     gebruik in de winter. 

**2.2.10 Draagkracht** 

 Er zijn voor deze bodemfunctie geen kansrijke combinatieconcepten geïdentificeerd. 

**2.2.11 Gewas productie** 

 Gewas productie is een van de functies van de bodem. Met behulp van WKO kunnen groeicondities mogelijk beter beheerst of aangepast worden. In deze paragraaf wordt een tweetal combinaties genoemd tussen WKO en gewasproductie. 

- WKO en (semi)gesloten kas: in de glastuinbouw wordt veel aardgas gebruikt voor het     verwarmen van de kassen in de winter. Tegelijkertijd worden de kassen in de zomer     gekoeld, waarbij elektriciteit wordt verbruikt. Door WKO toe te passen kunnen de     kassen in de winter worden verwarmd door de opgeslagen warmte en in de zomer     worden gekoeld door warmte te onttrekken (voorbeeld Agriport A7). Bij sommige teel-     ten/ gebruik van WKO ontstaat er over het jaar gezien zelfs een warmte overschot. In     Naaldwijk wordt onderzocht of de wijk Hoogeland (een deel van) haar warmtebehoef-     te vanuit dit surplus kan voorzien. 


- WKO en ‘open grond’ teelt: de bodemtemperatuur kan door middel van WKO gecon-     ditioneerd worden door lussen in de open grond te leggen. Hierdoor kan het groeisei-     zoen verlengd/ aangepast worden en/ of kunnen andere gewassen geteeld worden.     Ook moet in dit geval gedacht worden aan de kweek van algen voor Biomassa cen-     trales. 

**2.2.12 Industrieel water** 

 Onder industrieel water valt ook rioolwater, brandblusvoorzieningen en proceswater. Hierna volgen de hiermee geassocieerde WKO combinaties. 

- WKO en opslag (industriële) restwarmte: WKO kan worden toegepast om tijdens     warme periodes (industriële) restwarmte op te slaan in de ondergrond (warmtebuffer)     en dit geleidelijk af te geven tijdens koudere periodes. De restwarmte wordt nuttig in-     gezet en hoeft niet meer geloosd te worden op het oppervlaktewater. Dit laatste heeft     een positief effect op de kwaliteit, met name zuurstofgehalte, van het oppervlaktewa-     ter. 

- WKO in combinatie met afval-/ rioolwater: zowel huishoudens als bedrijven voegen     warmte toe aan het afvalwater. Vaak spoelt dit afvalwater regelrecht het riool in en     gaat de thermische energie daarmee verloren. Door met warmtewisselaars te werken     kan deze energie worden teruggewonnen en worden hergebruikt. Door dit systeem te     combineren met WKO, kan (overtollige) warmte worden opgeslagen en worden ge-     bruikt wanneer daar vraag naar is. 

- WKO en sprinklerinstallaties: bij dit concept worden bronnen met een WKO functie bij     calamiteiten toegepast voor de productie van bluswater. Hierdoor hoeven geen spe-     ciale ‘bluswaterbronnen’ aangelegd te worden. 

- WKO en proces/ suppletiewater: het is gangbaar dat het water voor kleinere koelto-     rens geleverd wordt vanuit het drinkwaternet. Dit drinkwater heeft een goede kwaliteit     (weinig mineralen), maar heeft eigenlijk een te hoogwaardige zuivering ondergaan     (bacteriën) voor het doel koelen. Het gebruik van lokaal (gezuiverd) grondwater kan     een goed alternatief zijn voor drinkwater; zeker als dit grondwater een goede chemi-     sche samenstelling heeft. Voor WKO’s worden al bronnen geplaatst, dus het “aftap-     pen” van water uit de WKO kan relatief eenvoudig plaatsvinden. 

**2.2.13 Water reserves** 

 Water is een schaars goed. Het is daarom van belang water reserves te beschermen. In deze paragraaf wordt de hiermee geassocieerde WKO combinatie beschreven. 

- WKO en peilbeheer: de bronnen van een WKO systeem kunnen gebruikt worden     voor de opslag van zoetwater. Hiermee kan het peilbeheer positief worden beïnvloed.     Hiermee is het ook mogelijk WKO te gebruiken voor het beïnvloeden van zoet/brak     grenzen en hiermee de zoetwaterreserve van Nederland te beïnvloeden. Vraag is of     het mogelijk is zowel het peilbeheer positief te beïnvloeden als ook te voldoen aan de     volume- en energie balans eisen die gesteld worden aan WKO’s. 


**2.2.14 Bodemsanering** 

 In de ondergrond bevinden zich op verschillende locaties vervuilingen. Vaak verspreiden en verplaatsen deze vervuilingen zich met de grondwaterstroming. Daarnaast breken sommige stoffen, al dan niet onder invloed van bacteriën af. WKO-systemen kunnen dergelijke vervuilingen op verschillende manieren beïnvloeden. Binnen het project Meer met bodemenergie is aan dit combinatieconcept een apart werkpakket gewijd (werkpakket 3). Daarom zal in dit rapport niet nader op de combinatie WKO met bodemsanering worden ingegaan. 

**2.2.15 Waterafvoer** 

 Water wordt op verschillende manieren afgevoerd: het infiltreert in de bodem maar wordt ook actief weggepompt uit gebieden waar een teveel aan water is (polders, steden, etc.). In deze paragraaf is gekeken of en hoe WKO hier een bijdrage aan kan leveren. 

- Energiewinning in combinatie met gemalen: een gemaal zorgt voor stroming van     water. Uit deze volumestroom kan koude of warmte gewonnen worden. Feitelijk is dit     een vorm van energie uit oppervlakte water (zie 2.2.9). 

- WKO en wateroverlast: WKO zou mogelijk een positief effect kunnen hebben op wa-     teroverlast problematiek in stedelijk gebied door middel van het infiltreren van overtol-     lig water via de bronnen van een WKO systeem. 

**2.2.16 Recreatie** 

 Recreatie vindt op vele plaatsen en wijzen plaats in onze samenleving. WKO kan op verschillende manieren recreatie positief beïnvloeden en visa versa. Hieronder zijn de associaties met deze functie beschreven. 

- WKO en beheersing waterkwaliteit: in de zomer is de vorming van blauwalg een pro-     bleem voor Nederlandse recreatiewateren. WKO zou ingezet kunnen worden om de-     ze blauwalgvorming tegen te gaan, door het oppervlaktewater in de zomer af te koe-     len. Hierdoor wordt de bruikbaarheid van het water vergroot voor recreatiedoelein-     den. 

- WKO en opslag van vrijkomende warmte van koelmachines: koelcapaciteit is onder     andere nodig in bijvoorbeeld koelhuizen, (indoor)ijsbanen en skibanen (Snowworld/     Landgraaf, etc.). Bij koelen ontstaat aan de andere kant van de warmtepomp/ koel-     apparaat warmte. Deze warmte kan met behulp van WKO worden opgeslagen en la-     ter worden gebruikt. 

- Toepassingen van WKO ten behoeve van verwarming zwemwater of sportvelden:     met behulp van WKO zou zwemwater en/ of sportvelden verwarmd kunnen worden     waardoor er door het jaar heen langer/ meer gebruik van deze faciliteiten gemaakt     zou kunnen worden. 


**2.2.17 Transport** 

 Transport vindt plaats middels infrastructuur op of nabij het maaiveld en middels (vaar)wateren. In deze paragraaf is gekeken of en zo ja hoe WKO hier een positieve bijdrage aan kan leveren. Hieronder worden de hiermee geassocieerde combinaties toegelicht. 

- WKO en infrastructuur: WKO kan voor de conditionering van wegen, landingsbanen     en/ of spoorwissels gebruikt worden Hierdoor kan energie gewonnen worden en kan     tevens bespaard worden op beheer- en onderhoudskosten. Een voorbeeld is het ge-     bruik van het wegdek als zonnecollector (zie ook Hoogvliet Rotterdam – Asfaltwarmte     in combinatie met WKO). 

#### 2.3 I&M Workshop Innovaties Bodemenergie 

 Op 24 februari 2011 heeft het ministerie van Infrastructuur en Milieu een workshop georganiseerd over innovaties in bodemenergie. In vier verschillende werkgroepen is gezocht naar innovaties in bodemenergie. De long list is behandeld in werkgroep drie, waarin gezocht is naar combinatiemogelijkheden met WKO. De volgende partijen hebben deelgenomen aan werkgroep drie: 

- TTE 

- Gemeente Haarlem 

- Technische Universiteit Eindhoven 

- Waterbedrijf Groningen 

- Deltares 

- Ministerie van Economische zaken, Landbouw en Innovatie 

- IF Technology 

- Waternet Amsterdam 

- Waterschap Aa en Maas 

- Milieudienst NCW 

- Ooms Avenhorn 

- AMIC 

 In de workshop zijn geen aanvullende combinaties met WKO naar voren gekomen, De long list geeft een goed en volledig beeld van de mogelijke combinaties. De combinaties zijn niet in detail besproken, maar naar verwachting zijn vele combinaties kansrijk. Een belangrijk aspect bij alle combinaties is dat, vanwege het aantal betrokken partijen, een sectoroverstijgende besluitvorming noodzakelijk is om een combinatie succesvol te ontwikkelen en realiseren. 


#### 2.4 WKO combinaties (short list) 

 Bovengenoemde long list (hst 2.2) van WKO combinaties is door middel van twee stemrondes teruggebracht tot een ‘top 3’. Dit is gebeurd in maart 2010 in de Electronic Board Room (EBR) bij Deltares. De volgende partijen waren uitgenodigd: 

- IF Technology* 

- Bioclear* 

- WUR 

- SBNS* 

- Productschap Tuinbouw* 

- Brabant Water 

- Waternet* 

- Havenbedrijf Rotterdam 

- Deltares* 

 * aanwezige partijen 

 Bij de stemmingen is enerzijds gekeken naar kansrijkheid: in hoeverre is de voorgestelde combinatie haalbaar zonder al breed in Nederland te zijn toegepast. Niet alleen de technische kansrijkheid is hierbij meegewogen. Ook is bij de afweging met betrekking tot kansrijkheid rekening gehouden met eventuele knelpunten in regelgeving en/ of organisatie waar oplossingen voor gevonden moeten worden. Anderzijds is bij de stemming gekeken naar potentie: kan de voorgestelde combinatie in heel Nederland worden toegepast of zijn er zeer specifieke randvoorwaarden nodig waardoor het op weinig plaatsen mogelijk is. Beide stemrondes vonden plaats op basis van ‘expert judgement’. Bij de eerste stemronde zijn de 10 meest interessante combinaties geïdentificeerd. Vervolgens is door de aanwezigen gestemd om een prioritering van deze combinaties te maken. Onderstaand is het resultaat van de tweede stemronde (hierbij is de naamgeving zoals gebruikt tijdens de workshop terug te zien, deze is later verbeterd en aangepast). 

 figuur 2.1 Ruwe output van de stemming voor de ‘top 10’ combinatie concepten 


De top 10 is in de nieuwe terminologie (van deze rapportage) hieronder nogmaals weergegeven: 

1. WKO en opslag van (industriële) restwarmte 

2. Gebruik van hogere temperaturen 

3. WKO en gietwaterbereiding bij kassen 

4. WKO en (industrieel) proceswater 

5. Bodemsanering en WKO 

6. WKO en infrastructuur 

7. Gebruik van WKO als (seizoens)warmtebuffer 

8. WKO en peilbeheer 

9. WKO en drinkwater- leidingen/ productie 

10. WKO en vrijkomend methaangas 

Het bleek logisch om combinaties (1) en (2) samen te voegen tot één uit te werken WKO combinatieconcept waarbij industriële restwarmte tot 45°C wordt gebruikt. Uiteindelijk is besloten om de 3 hoogst scorende combinaties verder uit te werken. Dit zijn: 1. WKO en opslag van (industriële) restwarmte (hogere temperatuur) 2. WKO en Ondergrondse Hemelwater Basins (gietwaterbereiding) 3. WKO en proceswater 

Zoals aangegeven in 1.3, worden de combinaties uitgewerkt op een viertal punten. In de volgende hoofdstukken wordt per combinatie eerst achtergrondinformatie gegeven. Vervolgens wordt een case beschreven welke als concreet en typerend voorbeeld dient voor deze combinatie. De case wordt op hoofdlijnen uitgewerkt op basis van een vaste indeling waarbij eerst de technische omschrijving met kengetallen van het systeem wordt gegeven. In het daarop volgende paragraaf wordt een inschatting gemaakt van de financiële kant van de case. Naast de technische en financiële haalbaarheid wordt ook gekeken naar de factoren die bijdragen aan de milieu impact van de case als ook welke juridische en organisatorische aandachtspunten voorzien worden. 


## 3 Combinatieconcept 1: opslag van (industriële) 

## restwarmte 

 De warmtevraag in de woningbouw bestaat uit ruimteverwarming en tapwaterverwarming. Conventioneel wordt deze warmtevraag veelal geleverd met ketels. Bij ruimteverwarming verwarmen ketels water tot een temperatuur van 90°C. De warmte wordt door middel van radiatoren (hoge temperatuurverwarming) afgeven aan de ruimte. 

 Een duurzaam alternatief voor ruimteverwarming is de toepassing van warmteen koudeopslag (WKO) in combinatie met warmtepompen. Hierbij wordt grondwater opgepompt. De temperatuur van het grondwater wordt door middel van warmtepompen opgehoogd naar circa 45°C. De warmte wordt afgegeven door middel van een lage temperatuur verwarmingssysteem zoals vloerverwarming, lage temperatuurradiatoren en luchtbehandelingkasten. 

 Voor woningbouw geldt vaak dat er geen energiebalans is: er is meer vraag naar warmte dan koude (veel huizen hebben nu bijvoorbeeld geen airco). Bij het realiseren van een WKO-installatie voor woningen moet daarom aanvullend warmte worden geladen om ten behoeve van een energiebalans van de ondergrond. 

 De toepassing van WKO zou verder verduurzaamd kunnen worden door direct te verwarmen. Bij directe verwarming zijn warmtepompen niet nodig om de grondtemperatuur op te hogen waardoor minder stroom verbruikt wordt bij warmtelevering. Een belangrijke voorwaarde om met WKO direct te kunnen verwarmen is dat restwarmte met een temperatuur van circa 45°C tijdens de zomer wordt opgeslagen in de bodem. In deze situatie spreekt men van midden temperatuur opslag (MTO). 

 In de industrie is veel restwarmte beschikbaar welke momenteel veelal wordt geloosd in de buitenlucht en in nabijgelegen oppervlaktewater. Het voordeel van industriële restwarmte is dat het op diverse temperatuurniveaus en veelal continu beschikbaar is. Door de combinatie met MTO kan de restwarmte optimaal benut worden om woningen te verwarmen. Naast industrie komen ook andere restwarmtebronnen in aanmerking, zoals gesloten kassen. MTO sluit goed aan bij het werkprogramma “Warmte op stoom” van het Ministerie van Economische Zaken waarin gestreefd wordt naar een verduurzaming van de warmteen koudevoorziening in de woningbouw. 


#### 3.1 Conceptomschrijving MTO 

 Warmtelevering met restwarmte in combinatie met MTO wordt toegelicht aan de hand van industriële restwarmte. Het principe is schematisch weergegeven in figuur 3.1 en figuur 3.2. In de zomer wordt een deel van de industriële restwarmte geleverd aan de woningen om tapwater voor te verwarmen. Een deel van de restwarmte wordt opgeslagen in de bodem. 

 figuur 3.1 Schematische weergave restwarmte opslag 

 In de winter is de warmtevraag (ruimteverwarming en tapwaterbereiding) van de woningen groter. De woningen worden verwarmd met industriële restwarmte en met opgeslagen restwarmte. Voor een zo continu mogelijk afname van industriële restwarmte wordt de basislast geleverd door industriële restwarmte. Bij pieklevering wordt aanvullend warmte geleverd vanuit de MTO. 

 figuur 3.2 Schematische weergave restwarmtelevering 

 restwarmte 

 distributie restwarmte 

 MTO 

 restwarmte 

 distributie 

 restwarmte 

 MTO 


 Om tapwater te verwarmen naar een temperatuur van 65°C is een additioneel systeem nodig. Een relatief duurzaam alternatief voor tapwaterbereiding is een warmtepompboiler in combinatie met een hot fill. Water wordt eerst voorverwarmd door de restwarmte. Aanvullend wordt het tapwater naverwarmd door de warmtepomp. De warmtepomp onttrekt warmte aan de restwarmte. Door de constante en relatief hoge temperatuur van de restwarmte kan de warmtepompboiler tapwater bereiden met een hoog rendement (hoge COP). 

#### 3.2 Case havenbedrijf Rotterdam 

 In de Rotterdamse haven is veel industrie gevestigd. In het verleden is onderzoek uitgevoerd naar de beschikbaarheid van restwarmte. Hierin is vooral aandacht besteed aan restwarmte boven de 100°C, waarvan 2.000 MW beschikbaar is in het hele havengebied. Voor midden temperatuuropslag zoals in paragraaf 3.1 beschreven, is met name restwarmte op een temperatuur van circa 45°C interessant. Hoewel restwarmte onder de 100°C niet of nauwelijks in beeld is gebracht, is het wel aannemelijk dat dit in ruime mate aanwezig is. Restwarmtebronnen zijn op veel locaties in Nederland beschikbaar. Indien deze bronnen in de nabijheid liggen van woningen is MTO mogelijk een haalbaar duurzaam concept. 

 Afnemers De voorbeeldcase wordt uitgewerkt aan de hand van een geplande nieuwbouwwijk. In Maassluis worden in de nieuwbouwwijk “Het Balkon” de komende vijf jaar circa 1.000 woningen gerealiseerd. Het betreft zowel huurals koopwoningen in het lage, midden en hogere segment en zowel eengezinswoningen als appartementen. De ligging van het project is weergegeven in figuur 3.3. 

 Aan de hand van kengetallen is een inschatting gemaakt van de warmtevraag. De kengetallen zijn bepaald aan de hand van een typische woning (referentiewoning AgentschapNL) met een EPC van 0,6. Bij het bepalen van de totale verwarmingsvermogen is gerekend met een gelijktijdigheid van 70% voor ruimteverwarming en een gelijktijdigheid van 100% (alle buffers worden gedurende de nacht opgeladen) voor tapwaterverwarming. Voor het bepalen van de totale warmtevraag is rekening gehouden met 10% energieverliezen in het distributienet. De resultaten staan in tabel 3.1. 

 tabel 3.1 Inschatting warmtevraag nieuwbouwwijk “Het Balkon” parameter kengetal^ totaal 

vermogen ruimteverwarming 3,2 [kW (^) t /woning] 2.240 [kW (^) t ] vermogen tapwaterverwarming 3,2 [kW (^) t /woning] 3.200 [kW (^) t ] vraag ruimteverwarming 2,6 [MWht /woning] 2.889 [MWh (^) t ] vraag tapwaterverwarming 3,1 [MWh (^) t /woning] 3.444 [MWh (^) t ] **Restwarmtebron** Bij onderzoeken naar restwarmtebronnen is vooral gekeken naar restwarmte boven de 100°C. Aangenomen wordt dat binnen een straal van 2 3 km van de woonwijk “Het Balkon” een geschikte restwarmtebron aanwezig is (zie figuur 3.3). 


 figuur 3.3 Ligging “Het Balkon” en zoekgebied restwarmte 

#### 3.3 Technisch 

 Energetische uitgangspunten en systeemconcept De energetische uitgangspunten zijn aan de hand de conceptomschrijving (paragraaf 3.1 Conceptomschrijving MTO) en de case-omschrijving (paragraaf 3.2 Case Havenbedrijf Rotterdam) samengevat in een blokschema (zie figuur 3.4). 

 Zomer Winter Ruimteverwarming Ruimteverwarming verwarmingsvermogen kWt verwarmingsvermogen 2.240 kWt 

warmtevraag MWh (^) t warmtevraag 2.889 MWh (^) t _Tapwaterverwarming Tapwaterverwarming_ verwarmingsvermogen 3.200 kWt verwarmingsvermogen 3.200 kWt warmtevraag 1.722 MWh (^) t warmtevraag 1.722 MWh (^) t Grondwatersysteem Grondwatersysteem laadvermogen 1.740 kWt verwarmingsvermogen 1.160 kWt warmte laden 4.071 MWh (^) t warmtelevering 2.169 MWh (^) t maximaal debiet 100 m³/h maximaal debiet 100 m³/h ontwerp temperaturen 30/45 °C (bronnen) ontwerp temperaturen 40/30 °C (bronnen) opslagrendement 60 % opslagrendement 60 % **WP-boiler** COP = 3,0 3.200 kWt 822 MWht TW 1.067 MWht 274 MWht 1.160 kWt 1.444 MWht 1.160 kWt 2.169 MWht 450 MWht RV TW **industriële restwarmt** 1.740 kWt 1.444 MWht 450 MWht RV TW **WP-boiler** COP = 3,0 3.200 kWt 822 MWht **industriële restwarmte** 4.071 MWht 1.740 kWt 4.060 kWt 900 MWht TW TW 822 MWht (^) 274 MWht 2.133 MWht (^) 1.067 MWht **figuur 3.4 Energetische uitgangspunten en systeemconcept MTO** Het Balkon Zoekgebied restwarmte 


 Zomer In de zomerperiode is alleen vraag naar warmte voor tapwaterbereiding (TW). Tapwater wordt met behulp van industriële restwarmte eerst voorverwarmd van 10°C naar circa 45°C. Het opgewarmde tapwater wordt opgeslagen in een buffer. Bij een maximaal debiet van 100 m³/h van de aanvoerleiding van restwarmte en een temperatuurtraject van 10/45°C kan met industriële restwarmte maximaal 4.060 kWt aan vermogen geleverd worden. Het opgewarmde water wordt naverwarmd met de warmtepomp boilers (WPboiler) tot een temperatuur van 65°C. Aan de verdamperzijde van de warmtepompboiler wordt industriële restwarmte toegevoerd. 

 In de zomer wordt ook restwarmte opgeslagen in de bodem voor gebruik in de winter. Bij een maximaal debiet van 100 m³/h en een temperatuurtraject van 30/45°C kan maximaal 1.740 kWt aan vermogen geleverd worden. Om in de winter voldoende warmte te kunnen leveren vanuit de bodem dient 4.071 MWht aan restwarmte te worden opgeslagen. Hierbij is rekening gehouden met het rendement van de opslag. Het opslagrendement hangt onder andere af van de diepte van de opslag en ligt tussen de 50 en 75%. In deze studie is gerekend met een opslagrendement van 60%. 

 Winter Tapwaterverwarming in de winter is in grote lijnen hetzelfde als tapwaterverwarming in de zomer. Het verschil is dat warmte nu zowel industriële restwarmte (50%) als opgeslagen restwarmte (50%) wordt gebruikt. 

 Er wordt gestreefd naar een zo continu mogelijke afname van industriële restwarmte. De basislast voor verwarming wordt geleverd door industriële restwarmte. Wanneer de warmtevraag groot is, wordt opgeslagen restwarmte gebruikt om te kunnen voorzien in de piekvraag. In deze studie wordt uitgegaan dat 50% van de warmtevraag rechtsreeks wordt geleverd door industriële restwarmte en 50% met de opgeslagen restwarmte. 

**3.3.1 Hoofdcomponenten** 

 Een korte toelichting van de hoofdcomponenten volgt. De dimensionering van de hoofdcomponenten is opgenomen in Tabel 3.2. 

 MTO De MTO bestaat uit een ‘lauwe bron’ van circa 30°C en een warme bron van circa 45°C. Elke bron is voorzien van een bronpomp. De MTO wordt door een warmtewisselaar gekoppeld aan het distributienet. 

 Distributienet Tussen de industriële restwarmtebron en de woonwijk “Het Balkon” loopt het hoofdnet. Het hoofdnet is voorzien van circulatiepompen. In de woonwijk vertakt het hoofdnet zich (wijkdistributie). De aanvoerleidingen zijn geïsoleerd en de retourleidingen zijn ongeïsoleerd. 


 Restwarmteaansluiting De industriële restwarmtebron levert de benodigde restwarmte en wordt gekoppeld aan het distributienet door middel van een warmtewisselaar. Niet alle restwarmte zal gebruikt worden voor ruimteverwarming. Het wegkoelen van restwarmte met de conventionele installatie zal noodzakelijk blijven. Maar deze installatie kan wel kleiner vormgegeven of in ieder geval minder belast worden. 

 Woningaansluitingen Alle woningen zijn gekoppeld aan het distributienet via een afgifteset. In de afgifteset zit onder andere een warmtewisselaar en een energiemeter. 

 tabel 3.2 Dimensionering en uitgangspunten hoofdcomponenten MTO MTO aantal doubletten [-] 1 maximaal debiet [m^3 /h] 100 COP bronpomp [-] 50 Distributie lengte hoofdleiding [m] 2.500 lengte wijkdistributie per woning [m] 15 maximaal debiet [m^3 /h] 200 COP distributiepomp [-] 75 Restwarmteaansluiting aantal restwarmteaansluitingen [-] 1 maximaal debiet [m^3 /h] 100 COP circulatiepomp [-] 75 Woningaansluiting aantal aansluitingen [-] 1.000 COP circulatiepomp [-] 75 

**3.3.2 Referentietechnologiën** 

 De conventionele methode voor verwarming maakt gebruik van gasketels en radiatoren. In de woningbouw worden doorgaans individuele ketels toegepast. De belangrijkste kengetallen hiervan zijn weergegeven in tabel 3.3. 

 tabel 3.3 Kengetallen referentie parameter eenheid waarde rendement ketel ruimteverwarming (op bovenwaarde) [-] 95% rendement ketel tapwaterbereiding (op bovenwaarde) [-] 62% 

##### WKO 

 Midden temperatuuropslag wordt ook vergeleken met warmteen koudeopslag. Bij WKO worden de woningen verwarmd en gekoeld. Voor warmtelevering wordt gebruik gemaakt van collectieve warmtepompen in combinatie met het grondwatersysteem en collectieve ketels die centraal staan opgesteld in de technische ruimte in de woonwijk. Tapwater wordt niet per woning opgeslagen in een buffervat maar rechtstreeks geleverd vanuit de collectieve installatie. 


 In deze situatie wordt gerekend met een benodigd vermogen van 25 kWt per woning en een gelijktijdigheid van 10% voor tapwaterverwarming. Woningen worden direct gekoeld met behulp van koud grondwater. Vanuit de technische ruimte wordt warm en koud water verder gedistribueerd naar alle woningen. De energetische uitgangspunten en het systeemconcept zijn samengevat in figuur 3.5. De belangrijkste uitgangspunten en dimensies van de hoofdcomponenten zijn samengevat in tabel 3.4. 

 Koeling 'Het Balkon' Verwarming 'Het Balkon' koelen ruimteverwarming koelvermogen 2.200 kWt verwarmingsvermogen 2.240 kWt 

koudevraag 1.320 MWh (^) t warmtevraag 2.889 MWh (^) t _tapwaterverwarming_ verwarmingsvermogen 2.500 kWt warmtevraag 3.444 MWh (^) t Grondwatersysteem Grondwatersysteem koelvermogen (direct) 2.200 kWt verwarmingsvermogen 1.244 kWt koudelevering 3.325 MWh (^) t warmtelevering 3.325 MWh (^) t maximaal debiet 427 m³/h maximaal debiet 179 m³/h ontwerp temperaturen 9/17 °C (bronnen) ontwerp temperaturen 13/7 °C (bronnen) gemiddelde infiltratietemperatuur 15 °C gemiddelde infiltratietemperatuur 7 °C gemiddelde waterverplaatsing 570.000 m³ gemiddelde waterverplaatsing 570.000 m³ maximale waterverplaatsing 860.000 m³ maximale waterverplaatsing 860.000 m³ **Coll. WP** COPSPF w = w = 1.659 kWt 4.433 MWht 1.244 kWt 3.325 MWht 4,04,0 2.200 kWt 1.320 MWht 2.005 MWht **Regeneratie** (^) **Coll. Ketel** ηow= 3.081 kWt 1.900 MWht 85% **figuur 3.5 Energetische uitgangspunten en systeemconcept KWO tabel 3.4 Dimensionering en uitgangspunten hoofdcomponenten WKO WKO** aantal doubletten [-] 4 maximaal debiet [m^3 /h] 427 COP bronpomp [-] 40 **Distributie** lengte wijkdistributie per woning [m] 15 maximaal debiet [m^3 /h] 425 COP distributiepomp [-] 75 **Woningaansluiting** aantal aansluitingen [-] 1.000 COP circulatiepomp [-] 75 

#### 3.4 Financieel 

 Om inzicht te krijgen in zowel de investeringsals exploitatiekosten van alle varianten, zijn kostenramingen opgesteld. De in deze studie weergegeven bedragen zijn op haalbaarheidsniveau en exclusief BTW. De belangrijkste kengetallen voor het berekenen van de investeringskosten en exploitatiekosten zijn weergegeven in tabel 3.5 en tabel 3.6. 


 tabel 3.5 Financiële kengetallen investering financiële kengetallen investering collectieve ketel 100 €/kW individuele ketel (inclusief gasaansluiting) 3.000 €/woning 

collectieve warmtepomp 200 €/kW, (^) cond WP-boiler 3.500 €/woning distributienet uitpandig appartementen 400 €/app distributienet uitpandig woningen 4.000 €/woning distributienet inpandig appartementen (4-pijps) 1.600 €/app hoofdleiding distributie 750 €/m afleverset (2-pijps) 1.000 €/set afleverset (4-pijps) 1.600 €/set **tabel 3.6 Financiële kengetallen exploitatie financiële kengetallen exploitatie** gas variabel (individueel) 0,48 €/m³ gas gas variabel (collectief) 0,46 €/m³ gas elektriciteit variabel (individueel) 0,18 €/kWh (^) e elektriciteit variabel (collectief) 0,10 €/kWhe onderhoud & beheer ketels 3,5% v/d aanneemsom onderhoud & beheer gws, wp, regeneratie, afleversets 2,0% v/d aanneemsom onderhoud & beheer distributienet 1,0% v/d aanneemsom **3.4.1 Investeringskosten** De geraamde investeringskosten van varianten zijn weergegeven in tabel 3.7. **tabel 3.7 Geraamde investeringskosten varianten kostenpost conventioneel WKO MTO** 

- gasgestookte collectieve ketels € 0 308.000 0 

- gasgestookte individuele ketels € 3.000.000 0 0 

- collectieve warmtepompen € 0 332.000 0 

- WP boiler € 0 0 3.500.000 

- grondwatersysteem € 0 1.500.000 380.000 

- regeneratievoorziening (opp. water) € 0 125.000 0 

- bouwkundige kosten TR (stelpost) € 0 50.000 25.000 

- hoofdleiding distributie restwarmte € 0 0 1.875.000 

- distributienet inpandig appartementen € 0 800.000 800.000 

- distributienet uitpandig € 0 2.200.000 2.200.000 

- koppeling restwarmte (stelpost) € 0 0 50.000 

- afleversets € 0 1.600.000 1.000.000 

- fiscaal voordeel (EIA: 11,2%) 1)^ -/- € 0 219.000 430.000 **subtotaal** € **3.000.000 6.696.000 9.400.000** 

- vergunning Waterwet* € 0 10.000 10.000 

- ontwerp en advieskosten € p.m. p.m. p.m. **totaal € 3.000.000 6.706.000 9.410.000** 

1) (^) Het energieopslagsysteem inclusief regeneratiesysteem en warmtepompen kunnen in aanmerking komen voor de energie-investeringsaftrek (EIA). De subsidie heeft betrekking op de investeringskosten voor het energieopslagsysteem met bronnen, inclusief de regeling en de warmtewisselaar en eventuele warmtepompen of koeltoren die worden toegepast. 


**3.4.2 Exploitatiekosten** 

 De geraamde jaarlijkse exploitatiekosten van varianten zijn weergegeven in tabel 3.8. 

 tabel 3.8 Geraamde jaarlijkse exploitatiekosten varianten kostenpost conventioneel WKO MTO gasverbruik 

- gasgestookte collectieve ketels € 0 117.000 0 

- gasgestookte individuele ketels € 362.700 0 0 elektriciteitsverbruik 

- collectieve warmtepompen € 0 115.000 0 

- WP-boiler € 0 0 100.000 

- grondwatersysteem € 0 17.000 9.000 

- regeneratievoorziening (opp. water) € 0 2.800 0 

- distributienet € 0 18.000 27.000 monitoring vergunning Waterwet € 0 3.700 10.000 onderhoud en beheer € 105.000 112.000 147.000 **totaal € 467.700 385.500 293.000** 

**3.4.3 Eenvoudige terugverdientijd** 

 De eenvoudige terugverdientijd wordt berekend door het verschil in investeringskosten tussen twee varianten te delen door het verschil in exploitatiekosten. Bij het bepalen van de terugverdientijd wordt geen rekening gehouden met bijvoorbeeld prijsstijgingen en het financiële rendement. De eenvoudige terugverdientijd geeft op haalbaarheidsniveau aan of een variant financieel aantrekkelijk is of niet. Aan de hand van de berekende terugverdientijd kan besloten worden of in een later stadium de variant financieel in meer detail wordt uitgewerkt, bijvoorbeeld aan de hand van een netto contante waardeberekening. De terugverdientijd van MTO is berekend ten opzichte van beide referenties en zijn weergegeven in tabel 3.9. 

 tabel 3.9 Eenvoudige terugverdientijd MTO t.o.v. conventioneel t.o.v. WKO eenvoudige terugverdientijd 37 jaar 30 jaar 

 Uit de berekende terugverdientijden volgt dat bij de gehanteerde kengetallen en uitgangspunten het toepassen van MTO financieel weinig aantrekkelijk is. Dit is met name een gevolg van de hoge investeringskosten voor distributie en warmtepompboilers voor tapwaterbereiding. 

 Gevoeligheidsanalyses De volgende gevoeligheidsanalyses zijn uitgevoerd: 

- Nabijheid restwarmtebron: de afstand van de restwarmtebron tot de afnemers heeft     een grote invloed op de totale investeringskosten. Gekeken is naar het effect op de     terugverdientijd wanneer de restwarmtebron zich op een afstand van 1 km bevindt     van de afnemers. 


- Tapwaterbereiding: tapwater dient naverwarmd te worden tot een temperatuur van     65°C. In de uitgewerkte variant is vanuit het oogpunt van duurzaamheid gekozen om     combiboilers toe te passen. Vanuit financieel oogpunt kan tapwater ook naverwarmd     worden met gasketels. 

- Combinatie: bij de combinatie bevindt de restwarmtebron zich op 1 km van de afne-     mers en wordt tapwater naverwarmd met behulp van gasketels. 

 De berekende terugverdientijden zijn weergegeven in tabel 3.10. Uit de berekeningen volgt dat het van groot belang is dat de restwarmtebron zo dicht mogelijk bij de afnemers ligt. Ook is de wijze waarop tapwater bereid wordt mede bepalend voor de terugverdientijd. 

 tabel 3.10 Gevoeligheidsanalyse eenvoudige terugverdientijd MTO t.o.v. conventioneel t.o.v. WKO restwarmtebron op 1 km 29 15 gasketels 32 22 combinatie 25 10 

#### 3.5 Milieutechnisch 

 Naast de technische en financiële factoren zijn er ook op het gebied van milieu-impact vooren nadelen te benoemen. Deze zijn vaak moeilijk in geld uit te drukken maar kunnen voor een opdrachtgever van groot belang zijn. Ten opzichte van de referentietechnologieën worden de volgende milieutechnische voordelen benoemd en daar waar mogelijk gekwantificeerd.  De lozing van restwarmte wordt beperkt waardoor er een mogelijke beperking van de warmtebelasting van de oppervlaktewateren plaatsvindt. Dit heeft een positieve invloed op de ecologie. Het is moeilijk te kwantificeren hoe groot deze invloed is. Voor de kwantificering hiervan is de locatie van belang. Voor deze case valt de impact tegen omdat het Rotterdamse havengebied weinig benedenstrooms gebied heeft dat kan profiteren van de koudere temperatuur. Rivieren hebben een natuurlijke koelcapaciteit die groter is naarmate de temperatuur van het water hoger is. Dit betekent dat de thermische belasting niet volledig doorwerkt in de uiteindelijke temperatuur van het water. Vaak is niet de warmte zelf het primaire probleem voor de waterkwaliteit, maar wel de verminderde zuurstofconcentratie in het water als gevolg daarvan.  Anderzijds zijn er mogelijk minder voorzieningen (koeltorens) nodig om te koelen. Dit is met name een financieel voordeel indien een deel van de bestaande koelvoorziening verkocht/ hergebruikt kan worden danwel dat er bespaard kan worden op beheeren onderhoudskosten. Omdat de opgepompte warmte direct gebruikt kan worden in de woningen is geen warmtepomp nodig om de temperatuur van het water voor ruimteverwarming verder te verhogen. Het vermijden van een warmtepomp levert relatief veel energiebesparing op.  Omdat de opgepompte warmte direct gebruikt kan worden in de woningen is geen warmtepomp nodig om de temperatuur van het water voor ruimteverwarming verder te verhogen. Het vermijden van een warmtepomp levert relatief veel energiebesparing op. 


  Door het hogere temperatuurverschil over het grondwater (15°C) wordt minder grondwater verpompt dan bij WKO. Energieopslagsystemen kunnen kleiner worden uitgevoerd en de thermische en hydraulische beïnvloedingsgebieden worden kleiner. 4000 MWh th bij een temperatuurverschil van 15 graden komt overeen met een seizoendebiet van 230.000 m 3. Voor de WKO in de referentiesituatie is er een seizoensdebiet van 570.000 m 3. De MTO leidt dan tot een reductie van 60% van de grondwaterverplaatsing t.o.v. de referentie met WKO.  MTO zal op grotere diepte aangelegd worden. Deze lagen zullen bij voorkeur fijner van korrelgrootte zijn (om opdrijven van de warme zone te beperken) en de kans dat deze lagen zout zijn is ook groter. Deze lagen zijn daarmee minder geschikt voor ander gebruik (drinkwater, spoelwater) en dus is de gebruikswaarde van dit water lager.  Op basis van berekening waarin naar gasen elektraverbruik is gekeken, levert MTO bijna 65% reductie in CO 2 emissie ten opzichte van een situatie met individuele ketels. Ten opzichte van WKO bedraagt de CO 2 -emissiereductie ca 60%. NB Het verschil tussen ketels en WKO is niet zo groot omdat bij WKO de huizen ook worden gekoeld Bij de referentie met ketels is geen sprake van koeling. 

 Er worden ook nadelen van de MTO gevonden ten opzichte van de referentie, namelijk:  Bij het gebruik van MTO is geen koeling van de woningen mogelijk. Dit is in de referentiesituatie met de WKO wel het geval. Koeling kan met name voor de projectontwikkelaar een verkoopargument zijn.  Mogelijk heeft de verhoogde temperatuur effect op verkalking, bodemleven en aanwezige bodemverontreinigingen. In de andere werkpaketten wordt hiernaar onderzoek verricht. Resultaten van dit onderzoek dienen in een vervolgstadium meegenomen te worden. 

#### 3.6 Juridisch en organisatorisch 

**3.6.1 Relevante wetgeving** 

 Juridische en organisatorische aspecten kunnen een grote impact hebben op de doorgang van een project. Veelal zijn wetten en regels geschreven vanuit de optiek van bestaande technologie. Voor deze nieuwe, innovatieve combinatie vormen de volgende, huidige wetten, regels en vergunningen aandachtspunten: 

- Tot een diepte van maximaal 500m onder maaiveld, valt MTO (net als een WKO)     onder het vergunningregime volgens de Waterwet (voorheen grondwaterwet). Aan-     gezien alle provincies een energiebalans voor WKO eisen, zal voor MTO een uitzon-     dering gemaakt moeten worden. 

- Daarnaast is ook een beleidsregel van de provincies dat de injectietemperatuur onder     de 25°C (of 30°C) moet blijven. Hiervoor zal ook een uitzondering gemaakt moeten     worden. In het verleden zijn proefvergunningen afgegeven voor hoge temperatuur     opslagsystemen (HTO) tot 80°C. Mede hierdoor wordt een vergunning voor MTO     (onder voorwaarden) haalbaar geacht. (MTO is vergunningtechnisch hetzelfde als     HTO, hoewel inhoudelijk wel verschil zal zijn bij de effecten). 


- Een voordeel van MTO is dat de grootte van de hoeveelheid warmte, dat in de ver-     gunning voor het lozen van warmte is opgenomen, kleiner kan worden of dat er min-     der tegen de randvoorwaarden aangelopen zal worden. Voor het lozen van warmte     op oppervlaktewater is namelijk een vergunning volgens de Waterwet nodig (voor-     heen Wet verontreiniging oppervlaktewateren). In het algemeen geldt dat de lozing     binnen een vastgestelde pluim een temperatuurverhoging van 3 graden mag beteke-     nen met een maximum tot 27 graden. De regels hiervoor worden (net als bij WKO)     per geval bepaald. Bij de vergunningverlening is dus van belang of er nog meer lo-     zingen in de omgeving zijn die de watertemperatuur kunnen verhogen. Het verminde-     ren van een warmtelozing biedt andere partijen meer ruimte voor lozingen of het be-     tekent een kleinere warmtebelasting op het oppervlaktewater (wat met name in de     zomer kwaliteitsverbetering kan betekenen). 

- Voor spuiwater is toestemming nodig van de oppervlaktewaterbeheerder (lozing op     oppervlaktewater) of RWZI-beheerder (lozing op riool) Het bepalen van de afvoerrou-     te en de mogelijkheid hiervoor toestemming te krijgen, hangt af van de kwaliteit van     het grondwater en de praktische mogelijkheden (kan het riool de lozing kwantitatief     aan of is er oppervlaktewater aanwezig?) 

- Om te voorkomen dat een vergunning volgens de Waterwet nodig is, zou gekozen     kunnen worden om de MTO dieper dan 500 meter aan te leggen. Dan valt de MTO     onder de Mijnbouwwet (bevoegd gezag: het ministerie van Economische Zaken,     Landbouw en Innovatie). Dit vereist uiteraard wel meer investering in de bronnen. 

- Bij warmtelevering is onder voorwaarden het Niet Meer Dan Anders (NMDA) principe     van toepassing. Dit betekent in principe dat gebonden afnemers van warmte als al-     ternatief voor bijvoorbeeld gas niet meer hoeven te betalen voor een eenheid aan     warmte. Omdat de verhouding tussen de vaste kosten en de variabele kosten bij een     alternatief er anders uit zullen zien, moet er nagedacht worden over een goede ver-     deling tussen de kosten en baten over de partijen en over de investering- en exploita-     tieperiode. De energie-exploitant zal op basis hiervan een business-case rond moe-     ten krijgen. 

- Indien werken van Rijkswaterstaat gekruist worden door een leiding dan moet hier-     voor toestemming gevraagd worden. Indien het om een (primaire) waterkering gaat     moeten de hiervoor benodigde werkzaamheden buiten het stormseizoen worden uit-     gevoerd. 

**3.6.2 Organisatorisch** 

 Vanuit organisatorisch perspectief zijn er meerdere belanghebbenden met verschillende belangen. Over het algemeen geldt dat bij een toename van het aantal belanghebbenden de complexiteit van een project toeneemt. Voor dit concept zijn de volgende partijen geïdentificeerd: 

- Restwarmteleverancier: deze zal mogelijk een vergoeding willen vragen voor de leve-     ring van restwarmte en een eis stellen aan de maximale retourtemperatuur. De rest-     warmteleverancier wil dat de eigen productieprocessen (de core-business) zo min     mogelijk belemmerd worden door de levering van dit “bijproduct”. In ruil voor aanpas-     singen of garanties voor leverantie kan deze partij geld gaan vragen voor de levering     van het product warmte. Daar waar deze partij normaliter gratis kan lozen of een hef-     fing voor lozing moet betalen, kan dit als een extra inkomstenbron gezien gaan wor-     den. 


- Eindgebruikers: deze maken gebruik van de restwarmte en hebben belang bij zo     groot mogelijke leveringszekerheid en een lage prijs voor warmte. Restwarmte is     vaak een resultante van een bedrijfsproces waarbij de continuïteit van het proces de     primaire aandacht heeft van de leverancier. Daar waar de belangen van de leveran-     cier en de eindgebruiker strijdig zijn, zullen door de exploitant afspraken gemaakt     moeten worden over leveringsgaranties of back-upsystemen. 

- Projectontwikkelaar: is initiator van bouwproject en moet als zodanig ook keuzes     maken ten aanzien van energie invulling. Deze partij heeft geen inherent belang bij     een systeem dat aanvullende initiële investeringen vereist. De hogere initiële kosten     zullen verwerkt moeten worden in de verkoopprijs en daarmee in beginsel negatief     beoordeeld worden. Alleen het imago van de wijk en mogelijke lagere energielasten     in de toekomst zullen positieve verkoopargumenten kunnen zijn. 

- Energie-exploitant: er zal een organisatie noodzakelijk zijn die tussen restwarmtele-     verancier en eindgebruiker zit. Deze exploitant maakt afspraken met de restwarmte-     leverancier. Daarnaast is de exploitant bij problemen bij de leverancier aanspreek-     punt voor de eindgebruikers. Exploitant en projectontwikkelaar kunnen dezelfde partij     zijn (dit laatste is niet echt waarschijnlijk: na oplevering zal de rol van de ontwikkelaar     snel verdwenen zijn). 

- Provincie: de provincie zal toestemming moeten verlenen om hogere temperaturen     op te slaan in de bodem (zie ook Relevante wetgeving) RWS/Waterschappen: zij     dienen ontheffing te geven indien leidingen waterstaatswerken (waterkeringen) door-     kruisen of op het grondgebied van hen (Nieuwe Waterweg) terecht komen. 

- Gasleverancier: indien de eigenaar van het WKO systeem niet dezelfde is als diege-     ne die in het afzetgebied aardgas levert, kan de aardgasleverancier schadevergoe-     ding eisen. Dit zal veelal niet het geval zijn. 

#### 3.7 Potentieel in NL 

 Het potentieel in Nederland voor middentemperatuur restwarmte is afhankelijk van zowel het aanbod als ook de vraag. 

 Het ministerie van Economische Zaken, Landbouw en Innovatie heeft een Warmtekaart van Nederland ontwikkeld. De Warmtekaart geeft inzicht in de warmtevraag en –aanbod. De Warmtekaart maakt de grootte en de ligging van de vraag en het aanbod inzichtelijk. Het kan zodoende gebruikt worden om van locaties na te gaan of een combinatie mogelijk is tussen vraag en aanbod. 

 Ten aanzien van het aanbod van midden temperatuur restwarmte is slechts beperkt informatie voorhanden in de literatuur. In de literatuur wordt vooral veel aandacht besteed aan hoge temperatuur restwarmte (>100°C). 


 Voor hoge temperatuur restwarmte wordt voor de regio Rijnmond alleen al een schatting gemaakt van ruim 1000 MW eenvoudig uit te koppelen restwarmte en ca. 2000MW totaal beschikbare restwarmte. Ook lichte industrie produceert restwarmte; deze is door Nederland veel voor handen. De verwachting is dat het aanbod aan midden temperatuur restwarmte minimaal zo groot, zo niet (veel) groter is dan het aanbod aan hoge temperatuur restwarmte. In Nederland lijkt daarom de potentie voor middentemperatuur restwarmte zeer groot maar dit zou in een vervolgstudie verder moeten worden uitgezocht. 

 Ten aanzien van de vraag kan gesteld worden dat om deze lagere temperaturen effectief te benutten, nieuwbouw met lage temperatuur verwarmingssysteem noodzakelijk is. Jaarlijks worden ca 70.000 – 80.000 woning opgeleverd. Op basis van http://www.nieuwbouwnederland.nl lijkt deze woningbouw door geheel Nederland plaats te vinden. Wel lijkt er meer gebouwd te worden in en nabij de Randstad. 

 Het uiteindelijke financiële rendement zal afhangen diverse factoren zoals schaalgrootte, afstand tussen de bron en afnemer en het systeemconcept. In de financiële analyse is op grote lijnen het effect op de financiële haalbaarheid weergegeven. 

#### 3.8 Pilotprojecten 

 De volgende stap in de ontwikkeling van het combinatieconcept is het uitvoeren van pilotprojecten. In pilotprojecten wordt praktijkervaring opgedaan. Deze ervaring kan gebruikt worden om combinatieconcept marktrijp te maken. Tijdens het participanten overleg van 15 maart 2011 is een mogelijke pilotproject genoemd dat past binnen dit concept, te weten: 

- Circa tien telers willen zich gaan vestigen in het nieuw te ontwikkelen glastuinbouw-     gebied PrimAviera langs de A4 bij Schiphol. Hier wordt gekeken naar (hoge tempera-     tuur) warmte-koude opslag om aan een deel van de energievraag te voldoen. In de     directe omgeving van deze tuinbouwlocatie bevindt zich een datacenter met een     warmte overschot. WKO zou gebruikt kunnen worden om warmtevraag en –aanbod     in de tijd op elkaar af te stemmen. 

 Geadviseerd wordt om de mogelijkheden voor het genoemde pilotproject in een vervolgstudie verder uit te zoeken. 


## 4 Combinatieconcept 2: gietwaterbereiding bij 

## kassen 

 Bij kassen wordt veel gietwater verbruikt wat noodzakelijk is voor het kweken van allerlei gewassen. Voor een belangrijk deel wordt hierbij gebruik gemaakt van hemelwater. Opgevangen hemelwater wordt opgeslagen in hemelwaterbassins. In periodes met wateroverschot wordt hemelwater ook opgeslagen in ondergrondse hemelwaterbassins (OHB). 

 Hemelwater is ontoereikend om te kunnen voorzien in de totale gietwatervraag. Aanvullend wordt grondwater of leidingwater gebruikt. Bij grondwatergebruik wordt in veel gevallen brak of zout grondwater opgepompt. Het grondwater wordt gezuiverd met behulp van een omgekeerde osmose (RO) installatie waarbij een deel zoet water en een deel zout water ontstaat. 

 WKO wordt in toenemende mate in kassen toegepast. Door WKO met RO te combineren zijn geen aparte bronnen meer nodig voor RO, wat een financieel voordeel oplevert. De Europese Kaderrichtlijn Water verbiedt een verkleining van de zoete grondwaterlichamen tenzij dit een groot belang dient. Voor de kassen kan dit in veel gevallen betekenen dat leidingwater gebruikt moet worden om de gietwatervraag aan te vullen. Door WKO te combineren met RO kan de hoeveelheid benodigd leidingwater sterk beperkt worden en hoeft geen extra capaciteit voor de aanvoer van leidingwater te worden aangelegd. Hierdoor worden de zoetwaterreserves elders in het land minder aangesproken en treedt verzilting ter plaatse van de drinkwaterwinning minder snel op. 

#### 4.1 Conceptomschrijving 

 Een combinatie van WKO met gietwaterbereiding door middel van omgekeerde osmose (RO) is schematisch weergegeven in Figuur 4.1. Grondwater wordt gebruikt om koude (of warmte) te leveren. Gietwater wordt voor een deel vanuit de bassins en ondergrondse hemelwaterberging (OHB) geleverd. Wanneer dit ontoereikend is voor begieting wordt een kleine deelstroom van het grondwater afgetapt en via RO omgezet naar een deel zoet water en een deel zout water. Het zoete water wordt gebruikt als gietwater. Het zoute water wordt weer gemengd met de hoofdstroom grondwater waarna het geïnfiltreerd wordt in de bodem. 


 figuur 4.1 Schematische weergave WKO met gietwaterbereiding 

#### 4.2 Case Agriport A7 

 In de Wieringermeerpolder wordt Agriport A7 ontwikkeld, een projectlocatie voor grootschalige glastuinbouw en een bedrijventerrein voor agribusiness en logistiek. Het totale gebied heeft een bruto oppervlakte van 1.170 hectare, waarvan 840 hectare netto zal worden bebouwd met kassen. In 2006 is gestart met de realisatie van de eerste fase van het glastuinbouwgebied, Agriport 1. Inmiddels is ruim 200 hectare kas gerealiseerd. 

 figuur 4.2 Ligging Agriport A7 

 WKO 

 Bassin + OHB 

 zoet 

 zout 

 gietwater 


 Voor het glastuinbouwgebied is de energievraag en de gietwatervraag berekend en is bepaald welk deel hiervan vanuit de ondergrond geleverd moet worden. De case wordt uitgewerkt voor een deelgebied van circa 10 hectare. Onderstaande tabellen geven een overzicht van de gehanteerde uitgangspunten. 

 tabel 4.1 Samenvatting uitgangspunten WKO parameter winter zomer maximale waterverplaatsing 1,3 miljoen m³ 1,2 miljoen m³ gemiddelde waterverplaatsing 1,0 miljoen m³ 0,9 miljoen m³ maximaal debiet 400 m³/uur 400 m³/uur maximaal debiet per doublet 300 m³/uur 

 tabel 4.2 Uitgangspunten RO en OHB RO OHB onttrekkingscapaciteit hele gebied [m³/h] 42* 27,7 maximale totale onttrekking hele gebied [m³/jaar] 42.000* 23.184 maximale totale infiltratie hele gebied [m³/jaar] 21.000 31.500 * Van de onttrokken hoeveelheid wordt 50% geleverd als gietwater en de overige 50% wordt weer teruggebracht in de bodem. 

#### 4.3 Technische uitwerking 

**4.3.1 Hoofdcomponenten** 

 Een korte toelichting van de hoofdcomponenten volgt. De dimensionering en uitgangspunten van de hoofdcomponenten zijn opgenomen in tabel 4.3. 

 WKO De WKO bestaat uit koude bronnen en warme bronnen waarmee de kassen van warmte (in combinatie met warmtepompen) en koude worden voorzien. Elke bron is voorzien van een bronpomp. De WKO wordt door een warmtewisselaar gekoppeld aan het distributienet. 

 In de zomer levert de WKO, nadat de kassen gekoeld zijn met behulp van het koude grondwater, een deel van het gietwater vanuit de koude bronnen. 

 Distributienet Via het distributienet zijn alle kassen gekoppeld aan de WKO. Het distributienet is voorzien van distributiepompen en bestaat uit een tweepijpsnet (aanvoer en retour). Uitgangspunten zijn dat bronwarmte en -koude naar de kassen wordt gedistribueerd en dat elk kassen(complex) is voorzien van eigen warmtepompen. Hierdoor hoeft het distributienet niet geïsoleerd te worden doordat het temperatuurverschil ten opzichte van de natuurlijke grondwatertemperatuur laag is. 


 Hemelwaterberging Hemelwater wordt voor een deel in bassins opgeslagen en voor een deel in de ondergrond. Zowel bij de referentie situatie als bij de combinatie met WKO wordt hemelwaterberging toegepast. In de onderlinge vergelijking wordt hemelwaterberging niet meegenomen. 

 Omgekeerde osmose Om grondwater geschikt te maken als gietwater wordt een omgekeerde osmose installatie toegepast. Een deel van het onttrokken grondwater wordt, nadat het grondwater is gebruikt om de kassen te koelen, door een filter geperst. Hierbij ontstaat een deelstroom zoet water en een deelstroom zout water. Het zoete water wordt gebruikt als gietwater en het zoute water wordt geïnfiltreerd in de warme bronnen. 

 tabel 4.3 Dimensionering en uitgangspunten hoofdcomponenten hoofdcomponent eenheid winter zomer WKO maximaal debiet [m^3 /h] 400 aantal doubletten [-] 2 totaal vermogen bronpompen [kW] 90 gemiddelde onttrekking [m 3 /a] 1.000.000 900.000 gemiddelde infiltratie [m 3 /a] 1.000.000 879.000 distributienet lengte distributienet [m] 250 maximaal debiet [m^3 /h] 400 vermogen distributiepomp [kW] 45 omgekeerde osmose 

elektriciteitsverbruik [kW (^) e /m³ zoet water] 1,0 gemiddelde grondwatertoevoer [m 3 /a] 42.000 gemiddelde zoetwaterproductie [m 3 /a] 21.000 gemiddelde zoutwaterproductie [m 3 /a] 21.000 draaiuren [h] 2.000 capaciteit [m³/dag] 250 **4.3.2 Verzilting** Doordat een deel van het grondwater als gietwater wordt verbruikt, zal het chloridegehalte van het geïnfiltreerde water toenemen. Op de projectlocatie worden op de diepte tussen 100 en 260 meter onder maaiveld chloridegehaltes gevonden tussen 3.000 en 11.000 mg/l, waarbij het chloridegehalte toeneemt met de diepte. In tabel 4.4 is het gemiddelde, geïnfiltreerde chloridegehalte bepaald op diverse momenten. Bij de berekeningen is op vereenvoudigde wijze het effect van de grondwaterstroming meegenomen. Na 40 jaar ontstaat een stabiele situatie waarin het chloridegehalte van het geïnfiltreerde grondwater niet verder toeneemt. 


 tabel 4.4 Effect van verzilting bij infiltratie jaar gem. chloridegehalte [mg/l] 

 toename chloridegehalte t.o.v. natuurlijk chloridegehalte 0 7.000 1 7.167 2% 10 7.925 13% 20 8.126 16% 30 8.169 17% 40 8.179 17% 

**4.3.3 Referentietechnologie** 

 In de referentiesituatie wordt voor de gietwatervoorziening zoveel mogelijk gebruik gemaakt van hemelwater in combinatie met waterbassins en OHB. De RO installaties worden vervangen door een aansluiting op het drinkwaternet. Voor de warmteen koudelevering wordt gebruik gemaakt van WKO. De belangrijkste uitgangspunten en hoofddimensies van de hoofdcomponenten zijn opgenomen in tabel 4.5. 

 Merk op dat het WKO systeem in de referentievariant nagenoeg gelijk is aan de WKO in de combinatievariant. Het enige verschil is dat bij de combinatievariant minder water in de zomer wordt geïnfiltreerd als gevolg van grondwaterverbruik bij begieting. Energetisch en kostentechnisch scoort de WKO in beide varianten gelijk, waardoor de WKO bij een onderlinge vergelijking buiten beschouwing kan worden gelaten. Bij een onderlinge vergelijking wordt alleen gekeken naar de bron voor de RO. 

 tabel 4.5 Dimensionering en uitgangspunten hoofdcomponenten referentie hoofdcomponent eenheid winter zomer WKO maximaal debiet [m^3 /h] 400 aantal doubletten [-] 2 totaal vermogen bronpompen [kW] 90 gemiddelde onttrekking [m 3 /a] 1.000.000 900.000 gemiddelde infiltratie [m 3 /a] 1.000.000 900.000 distributienet lengte distributienet [m] 250 maximaal debiet [m^3 /h] 400 vermogen distributiepomp [kW] 45 waterleiding maximaal debiet [m^3 /uur] 42 jaarverbruik [m 3 /jaar] 21.000 

#### 4.4 Financieel 

 Om inzicht te krijgen in zowel de investeringsals exploitatiekosten van beide varianten, zijn kostenramingen opgesteld. De belangrijkste kengetallen (excl. BTW) voor het berekenen van de investeringskosten en exploitatiekosten zijn weergegeven in tabel 4.6 en tabel 4.7. 


 tabel 4.6 Financiële kengetallen investering financiële kengetallen investering RO installatie 450 €/m³/dag 

 tabel 4.7 Financiële kengetallen exploitatie financiële kengetallen exploitatie elektriciteit variabel 0,10 €/kWhe onderhoud & beheer RO 3,0% v/d aannneemsom vastrecht drinkwater 36,68 €/jaar capaciteitstarief drinkwater (10 m³/h) 1.899 €/jaar Drinkwatertarief 1,15 €/m³ BOL (belasting op leidingwater) 0,16 €/m³ grondwaterbelasting 0,20 €/m³ 

**4.4.1 Investeringskosten** 

 De geraamde investeringskosten van varianten zijn weergegeven in tabel 4.8. Hierbij is alleen gekeken naar de meerinvesteringen die noodzakelijk zijn voor de bereiding van gietwater. 

 tabel 4.8 Geraamde meerkosten investering gietwaterbereiding kostenpost referentie WKO RO installatie € 0 112.500 Totaal € 0 112.500 

 Exploitatiekosten De geraamde jaarlijkse exploitatiekosten zijn weergegeven in tabel 4.9. Hierbij is alleen gekeken naar de meerkosten die noodzakelijk zijn voor de bereiding van gietwater. 

 tabel 4.9 Geraamde jaarlijkse meerkosten exploitatie gietwaterbereiding kostenpost referentie WKO elektriciteit € 0 2.200 vastrecht drinkwater € 40 0 capaciteitstarief drinkwater (10 m³/h) € 1.900 0 drinkwater € 24.000 0 onderhoud en beheer € 0 3.000 BOL € 3.300 0 grondwaterbelasting € 0 4.100 totaal € 29.240 9.300 

**4.4.2 Terugverdientijd** 

 De terugverdientijd bedraagt bij de gehanteerde kengetallen circa 6 jaar. Dit valt ruim binnen de technische levensduur van de RO installatie (15 jaar). Financieel gezien is de combinatie van WKO met een RO installatie voor gietwaterbereiding een interessante optie. 


#### 4.5 Milieutechnisch 

 Net als in de voorgaande combinatie is gekeken naar de milieutechnische voor en nadelen Ten opzichte van de referentietechnologie (standaard WKO) worden de volgende milieutechnische voordelen benoemd en daar waar mogelijk gekwantificeerd:  Er wordt geen hoogwaardig drinkwater gebruikt voor de begieting van gewassen. In de landen tuinbouwsector werd in 2008 ca. 47 miljoen m³ drinkwater gebruikt. Het gebruik van WKO in combinatie met reverse osmosis kan daarmee een aanzienlijke besparing in drinkwaterverbruik opleveren.  Omdat er minder drinkwater gebruikt wordt, kan ook volstaan worden met een kleinere diameter drinkwaterleiding. Dit is alleen een voordeel indien er speciaal een drinkwaterleiding aangelegd moet worden. Als dit niet het geval is, neemt alleen de stroomsnelheid in de (reeds aangelegde) leiding af. Dit levert een (verwaarloosbare) beperking in pompenergie op.  Verder wordt er minder drinkwater verbruikt waardoor er bespaard kan worden op het energieverbruik bij zuivering.  Behoud van zoetwatervoorraad (mits zoet grondwater wordt gebruikt voor drinkwater). Drinkwater wordt van strategisch belang in de toekomst. 

 Ook zijn er negatieve aspecten ten opzichte van de referentietechnologie. Deze zijn op hoofdlijnen:  Omdat er brijn wordt geïnjecteerd, ontstaat er een verslechtering van de grondwaterkwaliteit. In de casus wordt uitgegaan van een verhoging van de zoutconcentratie van gemiddeld 7000 mg/l naar 8179 mg/l. De beoordeling van deze kwaliteitsverandering zal waarschijnlijk gebaseerd worden op de gebruikswaarde van dit grondwater. Er zijn maar weinig toepassingsmogelijkheden voor dit grondwater, dus vanuit gebruikswaarde is de verwachting dat de impact laag zal zijn.  Er is geen volume balans en dus een netto onttrekking. Ook is er een energieonbalans. In de vergunning zal dit expliciet bepaald moeten worden en een afweging gemaakt worden of deze onttrekking negatieve effecten met zich mee zal brengen. De onbalans lijkt ten opzichte van het de totale systeemgrootte geringe. Daarnaast zal ook voor het spuien (onderhoud van de bronnen) een ordegrootte dergelijke hoeveelheid onttrokken (kunnen) worden.  Normaliter wordt grondwater voor gietwaterbereiding uit het 1e watervoerende pakket gewonnen. Indien brijn injectie wordt toegepast zal, gelet op het huidige ontheffingsbeleid, de injectie in het 2e watervoerende pakket plaats moeten vinden. Omdat bij WKO, injectie en onttrekking in hetzelfde pakket moet plaatsvinden, zal het gehele WKO systeem in het 2e watervoerend pakket aangebracht moeten worden. Dit betekent dat het water dat wordt gewonnen een hoger zoutgehalte heeft dan anders het geval zou zijn. Hiervoor is meer energie voor het reverse osmosis proces nodig. 

 Het is afhankelijk van de omstandigheden bij de drinkwaterwinning en ter plaatse van de kassen of een onttrekking leidt tot meer of minder verdroging van de natuur. Grondwateronttrekkingen kunnen leiden tot verdroging doordat minder kwel in natuurgebieden terecht komt. Het is niet op de voorhand te stellen of centrale productie of juist lokale onttrekkingen hier positief op scoren. 


#### 4.6 Juridisch en organisatorisch 

**4.6.1 Relevante wetgeving** 

 Juridische en organisatorische aspecten kunnen een grote impact hebben op de doorgang van een project. Veelal zijn weten en regels geschreven vanuit de optiek van bestaande technologie. Voor deze nieuwe, innovatieve combinatie kunnen de volgende huidige wetten, regels en vergunningen knelpunten opleveren. 

- De Kaderrichtlijn Water: Deze Europese richtlijn is sinds december 2000 van kracht.     De belangrijkste bepaling voor deze casus is de doelstelling dat zoete grondwaterli-     chamen niet mogen krimpen. Het niet laten toenemen van de chlorideconcentratie is     een onderdeel van de kwantitatieve doelstelling (minder zoet grondwater). De KRW     gaat echter over het schaalniveau van een heel grondwaterlichaam, waarbij een inci-     dentele verzilting beoordeeld zal moeten worden op de bijdrage aan de vermindering     van de zoetwatervoorraad van dit grondwaterlichaam. 

- Een verslechtering van de grondwaterkwaliteit is in principe niet toegestaan (tenzij er     echt zwaarwegende belangen spelen of maatregelen onredelijk zijn). Er zijn nu geen     gegevens over kwaliteitsverandering door RO op andere parameters beschreven. 

- Voor WKO en grondwateronttrekkingen zijn (gecombineerde) vergunningen volgens     de Waterwet vereist. Het infiltreren van grondwater zonder het doel dit weer te ont-     trekken, valt onder het Lozingenbesluit Bodem. Echter bij de grondwateronttrekkings-     vergunning zal het infiltreren meegenomen worden in de beoordeling of de onttrek-     king toegestaan kan worden. Op dit moment zijn de provincies bevoegd gezag ten     aanzien van de brijnlozingen. De provincie Zuid-Holland heeft een interimbeleid vast-     gesteld voor brijnlozingen dat afloopt in 2013. Dit beleid houdt in dat brijnlozingen     worden gelegaliseerd door het verlenen van ontheffingen en vergunningen. Na 2013     vindt beoordeling van de aanvaardbaarheid van brijnlozingen aan het landelijk gel-     dende beleid plaats. 

**4.6.2 Organisatorisch** 

 Vanuit organisatorisch oogpunt heeft een collectief systeem als grote voordeel dat het systeem optimaal gerealiseerd kan worden (men hoeft geen rekening te houden met plaatsen van putten op het eigen terrein, etc.). Hierdoor wordt interferentie ook tot een minimum beperkt. Echter om een en ander vooraf af te stemmen, is vaak ingewikkeld en tijdrovend. Vaak levert een collectief systeem allerlei contractuele hindernissen op met betrekking tot regels en verplichtingen (en straffen) waar gebruikers zich aan moeten houden. In dit specifieke geval zal dit opgelost worden door ontwikkelaar Agriport. 

**4.6.3 Stakeholders en belangen** 

 Voor dit concept zijn de volgende stakeholders geïdentificeerd. 

- Agriport: Agriport is de projectontwikkelaar van dit nieuwe glastuinbouwgebied. Als     projectontwikkelaar zal er een druk liggen om zo snel mogelijk afnemers/ eindgebrui-     kers te vinden voor de (aangekochte) grond om hiermee initiële investeringen zo snel     mogelijk af te dekken. Hiervoor zal Agriport een zo gunstig mogelijk vestigingsklimaat     voor de eindgebruiker proberen te waarborgen. Wat een gunstig vestigingsklimaat     inhoudt is afhankelijk van de wensen van de eindgebruiker. Veelal liggen hier financi-     ële prikkels aan ten grondslag (lees: goedkope grond en nutsvoorzieningen). 


- Eindgebruikers: in dit geval zijn dit glastuinbouwbedrijven die zich in dit gebied willen     vestigen. ‘Goedkope utilities’ vormen een van de factoren voor een mogelijk gunstig     vestigingsklimaat. 

- Drinkwaterbedrijf: deze wil haar utilities optimaal benutten. 

- Provincie: gezien de grote onttrekkingen, de water- en energieonbalans en het ver-     slechteren van de grondwaterkwaliteit, zal de provincie voor deze zaken toestemming     moeten geven in de vorm van een Waterwetvergunning en een ontheffing in het ka-     der van het Lozingenbesluit Bodem. Het verstrekken van deze vergunning en onthef-     fing zal gebaseerd zijn op het beleidsuitgangspunt van het bieden van een gunstig     vestigingsklimaat en het milieubeleid (beide ook doelstellingen van de provincie). 

#### 4.7 Potentieel in NL 

 Het potentieel in Nederland is vermoedelijk groot. Er zijn veel glastuingebieden in Nederland. Brakke/zoute grondwaterlichamen zijn aanwezig in heel west Nederland. 

 Om iets te zeggen over het potentieel van dit concept is het tuinbouw areaal in Nederland van belang. Volgens tuinbouw.nl is de grootte van het tuinbouw areaal al enige jaren stabiel op ca 10.000ha. Het aantal glastuinbouwbedrijven bedraagt circa 30.000. In principe is deze case vervolgens op elk (tuinbouw)bedrijf toe te passen waar warmte en/of koude en zoetwater nodig is. Dit zal het merendeel van het totale tuinbouw areaal zijn. Er kan daarom gesteld worden dat het potentieel voor deze case erg groot is. 

 Om een idee te geven hoe groot het potentieel is, hieronder een citaat uit een advies van de Technische Commissie Bodem: Zuid-Holland is de provincie met het grootste aantal glastuinbouwbedrijven. In 2009 waren er 27521 bedrijven. Na Zuid-Holland volgen de provincies Noord-Brabant en NoordHolland met respectievelijk 882 en 808 bedrijven. Van de 2752 bedrijven in Zuid-Holland hebben in totaal circa 400 bedrijven brijnlozingen gemeld bij de provincie. ..... In het onderzoek naar alternatieven voor brijn in ZuidHolland, uitgevoerd door Agrimaco, wordt voor de gebieden Westland, Oostland en Voorne-Putten samen uitgegaan van een hoeveelheid brijn die wordt geloosd van circa 6,9 miljoen m³ per jaar. 

 Op basis van bovenstaande mogen we aannemen dat het potentieel voor deze combinatie groot is voor Nederland. 

#### 4.8 Pilotprojecten 

 Tijdens het participantenoverleg van 15 maart 2011, zijn geen pilotprojecten in dit kader geïdentificeerd. De potentie van de combinatie is groot. Geadviseerd wordt om in een vervolgstudie te zoeken naar mogelijke pilotprojecten in het westen van Nederland, waar veel tuinbouwgebieden liggen en waar veel brakke/zoute grondwaterlichamen liggen. Glastuinbouwgebieden die onder andere in aanmerking komen zijn Agriport en het Westland. 


## 5 Combinatieconcept 3: WKO en proceswater 

 Een goed voorbeeld waarbij proceswater verbruikt wordt is bij koeling met koeltorens. In een koeltoren onttrekt verdampend water (suppletiewater) warmte aan een processtroom waardoor de processtroom afkoelt. Dankzij de hoge verdampingswarmte van water hebben koeltorens een hoge koelcapaciteit. Het nadeel is dat voor het koelproces water verbruikt wordt. In veel gevallen wordt drinkwater gebruikt. De kosten voor drinkwater zijn relatief hoog. Daarnaast is het vanuit duurzaamheidsoogpunt niet wenselijk hoogwaardig drinkwater te verbruiken voor koeling. Als alternatief voor drinkwater kan in combinatie met WKO ook grondwater gebruikt worden voor de koeltorens. 

#### 5.1 Conceptomschrijving 

 In combinatie met WKO worden koeltorens gebruikt voor het laden van koude en/of voor het leveren van aanvullende koeling. Grondwater kan in dit concept gebruikt worden als suppletiewater voor de koeltorens. Het concept is schematisch weergegeven in figuur 5.1. Grondwater wordt opgepompt vanuit de onttrekkingsbron en wordt deels gebruikt voor het leveren van directe koeling. Daarnaast wordt een klein deel van het grondwater gezuiverd (indien nodig) en gebruikt als suppletiewater voor de koeltorens. Het suppletiewater verdampt voor een deel. De koeltoren levert hierbij koeling. Het andere deel van het suppletiewater wordt gespuid en wordt (indien mogelijk) geïnfiltreerd in de bodem. 

 figuur 5.1 Schematische weergave WKO met grondwaterverbruik koeltorens 


#### 5.2 Case Catharina Ziekenhuis te Eindhoven 

 Het ziekenhuis maakt gebruik van koeltorens en gebruikt momenteel leidingwater als suppletiewater. De situatie van het ziekenhuis in Noord Brabant wordt gebruik als case. Voor de totale warmteen koudevraag maakt het ziekenhuis gebruik van twee systemen. Beide systemen voorzien in een deel van de totale warmteen koudevraag. 

 Het eerste systeem bestaat uit warmtekrachtinstallaties (WKK’s), absorptiekoelmachines (AKM’s) en koeltorens. De WKK’s leveren warmte en elektriciteit aan het ziekenhuis en de absorptiekoelmachines leveren koeling. De koeltorens worden gebruikt om restwarmte weg te koelen. 

 Het tweede systeem is een WKO-systeem. Warmte wordt geleverd door warmtepompen in combinatie met het WKO-systeem. Koeling wordt direct geleverd met behulp van koud grondwater. Aanvullend wordt koude geladen in de winter met behulp van droge koelers. 

**5.2.1 Uitgangspunten koeltorens** 

 Voor de koeltorens wordt momenteel leidingwater gebruikt als suppletiewater. De belangrijkste uitgangspunten van de koeltorens zijn opgenomen in tabel 5.1. 

 tabel 5.1 Belangrijkste uitgangspunten koeltorens parameter eenheid waarde debiet suppletiewater koeltorens [m³/h] 32 waterverbruik koeltorens [m³/a] 50.000 

**5.2.2 Uitgangspunten WKO-systeem** 

 Het WKO-systeem bestaat uit twee warme en twee koude bronnen. De ontwerpuitgangspunten van het WKO-systeem zijn in tabel 5.2 samengevat. 

 tabel 5.2 Ontwerpuitgangspunten WKO-systeem parameter eenheid warmtelevering koudelevering maximaal debiet [m³/h] 215 215 gemiddelde hoeveelheid verpompt grondwater [m³/a] 410.000 410.000 maximale (vergunde) hoeveelheid verpompt grondwater 

 [m³/a] 615.000 615.000 

 verplaatste hoeveelheid energie [MWh/a] 4.000 4.000 

#### 5.3 Technische uitwerking 

**5.3.1 Hoofdcomponenten** 

 Een korte toelichting van de hoofdcomponenten volgt. De dimensionering en uitgangspunten van de hoofdcomponenten zijn opgenomen in tabel 5.3. 


 WKO en distributie Het WKO systeem is omschreven in 5.3.2. De belangrijkste uitgangspunten en dimensies zijn opgenomen in tabel 5.4. Vanaf de bronnen wordt grondwater via ondergrondse leidingen gedistribueerd naar de technische ruimte. 

 Waterbehandeling Bij gebruik van leidingwater voor koeltorens wordt veelal een vorm van waterbehandeling toegepast, bijvoorbeeld om algenvorming tegen te gaan. Bij gebruik van grondwater spelen met name het ijzergehalte en de hardheid een rol bij de uiteindelijke methode en dimensionering van de waterbehandelingsinstallatie. In deze studie wordt uitgegaan dat geen aanvullende waterbehandeling noodzakelijk is. 

 Koeltorens Koeltorens voeren gedurende het hele jaar restwarmte af. Grondwater wordt gebruikt als suppletiewater voor de koeltorens. Een deel van het suppletiewater verdampt en een deel wordt gespuid. Als richtlijn wordt bij koeltorens twee tot drie delen suppletiewater verdampt en wordt één deel suppletiewater gespuid. 

 tabel 5.3 Dimensionering en uitgangspunten hoofdcomponenten hoofdcomponent eenheid winter zomer WKO maximaal debiet [m^3 /h] 215 aantal doubletten [-] 2 COP bronpompen [-] 40 verplaatste hoeveelheid energie [MWh] 4.000 4.000 gemiddelde onttrekking [m 3 /a] 410.000 410.000 gemiddelde infiltratie [m 3 /a] 385.000 385.000 koeltorens maximaal debiet [m^3 /h] 32 waterverbruik [m^3 /a] 50.000 

**5.3.2 Referentietechnologie** 

 De referentiesituatie is de huidige situatie. Warmte en koude wordt geleverd met de aanwezige WKO. Als suppletiewater voor de koeltorens wordt drinkwater gebruikt. De belangrijkste uitgangspunten en hoofddimensies van de hoofdcomponenten zijn weergegeven in tabel 5.4. 

 Energetisch en kostentechnisch is de WKO in de referentievariant gelijk aan de WKO in de combinatievariant. Ook is aangenomen dat de waterbehandeling in beide varianten gelijk zijn. Bij een onderlinge vergelijking wordt alleen gekeken naar de bron van suppletiewater. 


 tabel 5.4 Dimensionering en uitgangspunten hoofdcomponenten referentie hoofdcomponent eenheid winter zomer WKO maximaal debiet [m^3 /h] 215 aantal doubletten [-] 2 COP bronpompen [-] 40 verplaatste hoeveelheid energie [MWh] 4.000 4.000 gemiddelde onttrekking [m 3 /a] 410.000 410.000 gemiddelde infiltratie [m 3 /a] 410.000 410.000 leidingwater t.b.v. koeltorens 

#### 5.4 Financieel 

 Om inzicht te krijgen in zowel de investeringsals exploitatiekosten van beide varianten, zijn kostenramingen opgesteld. De belangrijkste kengetallen (excl. BTW) voor het berekenen van kosten zijn weergegeven in tabel 5.5. 

 tabel 5.5 Financiële kengetallen exploitatie financiële kentallen exploitatie vastrecht drinkwater 66,96 €/jaar capaciteitstarief drinkwater 398,40 €/m³/jaar drinkwatertarief 0,6394 €/m³ BOL (belasting op leidingwater) 0,157 €/m³ grondwaterbelasting 0,1951 €/m³ 

**5.4.1 Investeringskosten** 

 De geraamde investeringskosten van beide varianten zijn weergegeven in tabel 5.6. Hierbij is alleen gekeken naar de meerinvesteringen die noodzakelijk zijn voor de bereiding van suppletiewater. 

 tabel 5.6 Geraamde meerkosten investering bereiding suppletiewater kostenpost referentie grondwater koppeling WKO/koeltoren € 0 20.000 totaal € 0 20.000 

**5.4.2 Exploitatiekosten** 

 De geraamde jaarlijkse exploitatie van beide varianten zijn weergegeven in tabel 5.7. Hierbij is alleen gekeken naar de meerinvesteringen die noodzakelijk zijn voor de bereiding van suppletiewater. 

 tabel 5.7 Geraamde jaarlijkse meerkosten exploitatie bereiding suppletiewater kostenpost referentie grondwater vastrecht drinkwater € 70 0 capaciteitstarief drinkwater (35m³/h) € 14.000 0 drinkwater € 32.000 0 BOL € 7.900 0 grondwaterbelasting € 0 10.000 totaal € 53.970 10.000 


**5.4.3 Terugverdientijd** 

 De terugverdientijd bedraagt bij de gehanteerde kengetallen minder dan 1 jaar. Financieel gezien is de combinatie van WKO met suppletiewatervoorziening voor de koeltorens voor het ziekenhuis een interessante optie. 

 Gevoeligheidsanalyse Wanneer aanvullende waterbehandeling noodzakelijk is, bijvoorbeeld als gevolg van te hoge ijzerconcentraties in het grondwater, zullen de investeringskosten en de exploitatiekosten toenemen. Geschat wordt dat voor bovenstaande case voor ontijzering € 80.000, aan aanvullende investeringskosten noodzakelijk zijn en dat de exploitatiekosten toenemen met € 25.000, per jaar. De eenvoudige terugverdientijd bedraagt in dit geval circa 5 jaar. Ook met aanvullende waterbehandeling is het gebruik van grondwater als suppletiewater financieel een interessante optie. 

#### 5.5 Milieutechnisch 

 Ten opzichte van de referentietechnologie worden het volgende milieutechnische voordelen benoemd.  Door het gebruik van opgepompt grondwater als suppletiewater vindt een besparing plaats ten aanzien van het gebruik van hoogwaardig geproduceerd drinkwater. Daarnaast vindt er minder transport van drinkwater plaats. Dit betekent een besparing van (elektrische) pompenergie.  De bron van het drinkwater kan bestaan uit grondwater ter plaatse van een pompstation van de drinkwatermaatschappij. Daarbij kan mogelijk sprake zijn van verdrogende effecten in de omgeving van de drinkwaterwinning. Een reductie van het drinkwaterverbruik kan dan een vermindering van de verdroging van de natuur betekenen. Dit positieve effect is echter afhankelijk van de bron van het drinkwater en de omstandigheden bij de onttrekking.  Drinkwater is hoogwaardig geproduceerd water waarvoor veelal energie en chemicaliën gebruikt worden. Het bij de nadelen genoemde chemicaliënverbruik ter plaatse van de koeltoren zal afgezet moeten worden tegen dit energieen chemicaliënverbruik. 

 Er worden ook nadelen van dit systeem gevonden, namelijk:  De grondwaterkwaliteit bepaalt in belangrijke mate de benodigde waterbehandeling en benodigde additieven. Het ijzer en kalkgehalte vormen belangrijke aandachtspunten. In het slechtste geval is grondwater (ook na waterbehandeling) niet geschikt om ingezet te worden als suppletiewater.  Er is geen volume balans en dus een netto onttrekking. In de vergunning zal dit expliciet bepaald moeten worden en een afweging gemaakt worden of deze onttrekking negatieve effecten met zich mee zal brengen (dit kan mogelijk lokaal verdroging betekenen: zie ook de voordelen hierboven). 


#### 5.6 Juridisch en organisatorisch 

**5.6.1 Relevante wetgeving** 

 Juridische en organisatorische aspecten kunnen een grote impact hebben op de doorgang van een project. Veelal zijn weten en regels geschreven vanuit de optiek van bestaande technologie. Voor deze nieuwe, innovatieve combinatie kunnen de volgende huidige wetten, regels en vergunningen knelpunten opleveren. 

- Net zoals voor alle WKO en onttrekkingen is een vergunning in het kader van de     Waterwet noodzakelijk. In deze vergunning zal een afweging gemaakt worden tussen     enerzijds, de wenselijkheid lokaal grondwater te onttrekken voor het behoud van de     water- en energiebalans en anderzijds, lokaal grondwater te onttrekken voor het     voorkomen van het gebruik van drinkwater. 

- Het lozen van het spuiwater kan op meerdere manieren gebeuren: riool, oppervlak-     tewater en terug naar het grondwater. Voor de eerste twee afvoerroutes is een lo-     zingsvergunning nodig. Het retourneren richting grondwater zal meegenomen worden     in de wko-vergunning. Het zal van de samenstelling van het spuiwater afhangen of dit     nog geretourneerd kan worden in het grondwater. De aanwezige stoffen worden na-     melijk geconcentreerd doordat een groot deel van het grondwater is verdampt. En     mogelijk worden er nog stoffen toegevoegd voor de ontijzering. Als het water geen     gevaar vormt voor de riolering of de RWZI, kan het geloosd worden op het riool. 

**5.6.2 Belanghebbenden** 

 De volgende stakeholders zijn voor deze techniek van toepassing: 

- Eindgebruiker: de eindgebruiker moet de koeltoren beheren en betalen voor het ge-     leverde drinkwater. Indien zij overschakelen op grondwater zullen zij de beheerskos-     ten voor de bronnen moeten dragen, maar aangezien er bij deze combinatie met de     WKO geen extra bronnen bijkomen, zullen deze kosten nihil zijn. De drinkwaterkos-     ten zullen daarentegen wel verminderen. Voor de eindgebruiker zal randvoorwaarde     zijn dat de koeltoren met grondwater zeker net zo betrouwbaar is als met grondwater. 

- Provincie: de provincie is vergunningverlener voor de WKO-installatie en mogelijk     ook voor de netto-onttrekking van het grondwater voor de koeldoeleinden. De provin-     cie is ook eerste aanspreekpunt voor het verminderen van verdroging van natuurge-     bieden. Vanuit deze rol zou zij een lokale onttrekking mogelijk positief beoordelen als     dat een vermindering van de drinkwaterwinning bij een natuurgebied zou inhouden. 

- Waterschap: het waterschap is verantwoordelijk voor het afgeven van een vergun-     ning van het lozen van het restwater op het oppervlaktewater of het riool. Indien zich     in het water een hoge concentratie chemicaliën of afvalstoffen bevindt, kan het afge-     ven van deze vergunning lastiger worden. Hiervoor moet dan een vergelijking ge-     maakt worden tussen de stoffen in het water bij drinkwatergebruik of bij grondwater-     gebruik met eventueel aanvullende zuivering. 


#### 5.7 Potentieel in NL 

 Bij dit concept wordt gekeken naar de combinatie van WKO en suppletiewater voor koeltorens. Het aantal koeltorens in Nederland is moeilijk te achterhalen. Uit een onderzoek van VROM is geen informatie beschikbaar gekomen aangaande het totale aantal natte koeltorens in Nederland. Polacel (een koelwatertoren leverancier) wil niet concreet aangeven om hoeveel koeltorens het in Nederland gaat maar men heeft gesuggereerd dat dit er (veel) meer dan 10.000 zijn. 

 In deze case wordt ingegaan op een ziekenhuis in Noord Brabant. De toepassing van dit combinatieconcept is echter niet alleen voorbehouden aan ziekenhuizen waar koeltorens aanwezig zijn. In principe kan in relatie tot deze combinatie gekeken worden naar alle situaties waar hoogwaardig drinkwater als proceswater voor koeling wordt gebruikt. De potentie van dit concept is daarmee groot. 

#### 5.8 Pilotprojecten 

 Tijdens het participantenoverleg van 15 maart 2011, zijn geen pilotprojecten in dit kader geïdentificeerd. De uitgewerkte case van het ziekenhuis in Noord Brabant geeft aan dat het gebruik van grondwater als suppletiewater financieel aantrekkelijk is, Geadviseerd wordt om de mogelijkheden voor een pilotproject bij het ziekenhuis verder te onderzoeken. 


## 6 Conclusies en aanbevelingen 

#### 6.1 Conclusies 

 Algemeen 

- Het is mogelijk gebleken om kansrijke nieuwe toepassingen te selecteren. 

- De onderzochte combinatieconcepten zijn technisch haalbaar. 

- De drie combinatieconcepten in deze haalbaarheidsstudie hebben een bredere toe-     pasbaarheid dan de behandelde cases. 

- Bij combinatieconcepten zijn meerdere partijen vanuit verschillende sectoren betrok-     ken. Voor het succesvol toepassen van combinatieconcepten is sectoroverstijgende     besluitvorming noodzakelijk Dit maakt de combinatieconcepten organisatorisch en ju-     ridisch veelal complex. 

 Combinatieconcept 1: opslag van (industriële) restwarmte 

- De CO 2 -emissiereductie bedraagt 60% ten opzichte van verwarming met standaard     WKO en 65% ten opzichte van verwarming met ketels. 

- Restwarmte wordt nuttig ingezet. Door het nuttig gebruik wordt de warmtelozing op     het oppervlaktewater beperkt. 

- De investeringskosten zijn aanzienlijk, waardoor de terugverdientijden lang zijn (10     tot 30 jaar). Belangrijke aandachtspunten zijn de schaalgrootte, nabijheid van bron en     afgifte en de wijze van tapwaterbereiding. 

- Juridisch is het in beginsel niet toegestaan om middelhoge temperaturen (50°C) op te     slaan in de bodem. Bestuurlijk dient afgewogen te worden of en hoe de opslag van     hogere temperaturen opweegt tegen de milieutechnische voordelen. 

 Combinatieconcept 2: gietwaterbereiding bij kassen 

- Dit concept is zonder grote aanpassingen vaak al in de huidige situatie toepasbaar:     veel elementen, zo niet alle, zijn vaak al aanwezig. Hierdoor is er nauwelijks een fi-     nanciële investering nodig waardoor ook de economische rentabiliteit er goed uit ziet.     Terugverdientijden van circa 6 jaar zijn haalbaar. 

- Veelal is er een aanzienlijke besparing van hoogwaardig drinkwater. 

- Behoud van zoetwatervoorraad wanneer zoet grondwater wordt gebruikt voor drink-     water. 

- Er is geen energie- en waterbalans. Bestuurlijk dient afgewogen te worden of en in     welke mate een energie- en wateronbalans acceptabel is en opweegt tegen de be-     sparing van drinkwatergebruik. 


- Bij dit concept zal het grondwater (beperkt) verzilten. Vanuit de Kaderrichtlijn water is     het verzilten van grondwater geen wenselijke situatie vanuit het perspectief van be-     scherming van grondwaterreserves. Afgewogen dient te worden in hoeverre de ver-     zilting opweegt tegen de besparing van drinkwatergebruik. 

 Combinatieconcept 3: WKO en proceswater 

- Bij het toepassen van grondwater als suppletiewater van koeltorens wordt geen     hoogwaardig drinkwater gebruikt. 

- Het combinatieconcept is financieel interessant. Eenvoudige terugverdientijden tus-     sen de 1 en 5 jaar zijn haalbaar. De terugverdientijd zal sterk af hangen van het wa-     terverbruik. 

- Er is geen energie- en waterbalans. 

- Mogelijk is voorbehandeling van het grondwater noodzakelijk voordat het toegepast     kan worden als suppletiewater en daarmee samenhangend de samenstelling van het     te lozen suppletiewater. 

#### 6.2 Aanbevelingen 

 De onderzochte combinatieconcepten zijn vanuit technisch en financieel oogpunt haalbaar en leveren substantiële milieutechnische voordelen op. Geadviseerd wordt om pilotprojecten op te starten, in combinatie met het aanpassen van beperkende juridische aspecten: 

- **Pilotprojecten** : om de combinatieconcepten verder marktrijp te maken zijn pilot-     projecten noodzakelijk. De volgende pilotprojecten zijn geïdentificeerd:     o Glastuinbouwgebied PrimAviera langs de A4 bij Schiphol: opslag warmte van een        datacenter en levering aan het glastuinbouwgebied (combinatieconcept 1).     o Ziekenhuis in Noord Brabant: gebruik grondwater als suppletiewater voor koelto-        rens (Combinatieconcept 3)     In overleg met de betrokken partijen dien nagegaan te worden of de pilotprojecten     mogelijk zijn. Voor het combinatieconcept ‘gietwaterbereiding bij kassen’ zijn nog     geen pilotprojecten geïdentificeerd. In glastuinbouwgebieden in het westen van Ne-     derland, zoals Agriport en Delftland, zal gezocht moeten worden naar mogelijke pilot-     projecten. 

- **Juridische aspecten** : bepaalde huidige wet- er regelgeving vormt een belemmering     voor de toepassing van de combinatieconcepten In overleg met het bevoegd gezag     dient gekeken te worden in hoeverre afgeweken kan worden van de huidige wet- en     regelgeving en in hoeverre de voordelen hier tegenop wegen. De pilotprojecten zijn     een prima proeftuin om deze gewijzigde regelgeving uit te proberen. Aspecten die     onderzocht dienen te worden zijn:     o de opslag van temperaturen van 40°C of meer in de bodem;     o het toestaan van een water- en energieonbalans in de bodem;     o het toestaan van het beperkt verzilten van grondwater daar waar geen conflicten        met andere ondergrondse functies optreden op de korte of de lange termijn. 


 De eerste twee aspecten (temperatuur en energiebalans) zijn zeer actueel binnen de totstandkoming van de AMvB Bodemenergie, en de bijbehorende BUM’s en HUM’s^2. Binnen de AMvB is namelijk de mogelijkheid gecreëerd om gemotiveerd af te wijken van de retourtemperatuur en van de energiebalanseis. Genoemde pilotprojecten, in combinatie met een goede monitoring, kunnen ertoe bijdragen dat het juridische kader versneld kan worden aangepast indien wenselijk, en milieuhygiënisch mogelijk. 

 De pilotprojecten zijn van belang om de concepten te testen op technisch en juridisch vlak. Daarnaast hebben deze projecten de functie om ook te leren van de organisatorische aspecten. Er zijn dikwijls veel partijen vanuit de markt en de overheid betrokken die allemaal hun eigen – vaak sectorale – belang behartigen. Dit is op dit moment een groot knelpunt voor de ontwikkeling van de genoemde concepten. Binnen de pilotprojecten kunnen er oplossingen worden ontwikkeld om deze organisatorische aandachtspunten het hoofd te bieden. 

_2_ BUM en HUN: deze afkortingen staan respectievelijk voor “Besluitvormings Uitvoeringsmethode” en “Handhavings Uitvoeringsmethode”. Het zijn richtlijnen (werkdocumenten), bestemd voor het bevoegd gezag. Het doel is het proces van toetsen en beschikken van bodemenergiesystemen in het kader van de waterwet en de AMvB Bodemenergie, daar waar mogelijk, te uniformeren en kwaliteitscriteria te introduceren voor de besluitvorming. Hiermee wordt een bijdrage geleverd aan de vergroting van de efficiëntie van de uitvoering van de vergunningverlening en handhaving. 


## Literatuur 

 De Bosatlas van ondergronds Nederland, 2009. 

 Hoog, M. de, CO2-afvang, -transport en opslag in de Rijnmond, 2008. 

 Bouwprognoses 2008-2013, TNO-rapport 2008-D-R11080A. 

 Bron: Catharina Ziekenhuis, schatting (systeem recentelijk uitgebreid). 

 Bron: NEN 5128. 

 Bron: NUON 

 Dijxhoorn, J.C. et al, Grondwaterontrekking voor de klimaaten gietwatervoorziening van Agriport A7 (Wieringermeer), IF-rapport, 2008, referentie 3/56353/CD. 

 http://www.compendiumvoordeleefomgeving.nl 

 http://www.tcbodem.nl/files/A064%20Lozingen%20van%20brijn.pdf. 

 http://vrominspectie.nl/images/Factsheet%20onderzoek%20naat%20koeltorens_tcm293283255.pff 

 Kansen voor restwarmtebenutting Regio Rijnmond bij stijgende energie en milieukosten, TNO rapport 2007-A-R0771/B. 

 Starink, L.J.A., et al. Koude-warmteopslag Catharina Ziekenhuis te Eindhoven, Effectenstudie grondwatersysteem, IF rapport, 2002, referentie 2/51238/LS. 

 Wit, J.B. de, Kansen voor Restwarmtebenutting Regio Rijnmond bij stijgende energieen milieukosten, TNO rapport, 2007, referentie 2007-A-R0771/B. 


## Deelnemende bedrijven en instanties 

**Agentschap NL / Bodem+** 

 Arcadis Bioclear Brabant Water Hydreco Deltares Eneco Essent Gemeente Almelo Gemeente Amersfoort Gemeente Apeldoorn Gemeente Den Bosch Gemeente Deventer Gemeente Haarlem Gemeente Hengelo 

 Gemeente Tilburg Gemeente Utrecht Gemeente Zwolle Havenbedrijf Rotterdam IF Technology Ministerie van Infrastructuur & Milieu NVOE Productschap Tuinbouw Provincie Drenthe Provincie Flevoland Provincie Friesland Provincie Gelderland Provincie Groningen Provincie Limburg 

 Provincie Noord-Brabant Provincie Noord-Holland Provincie Overijssel Provincie Utrecht Provincie Zeeland Provincie Zuid-Holland SBNS SKB Vewin Vitens Wageningen Universiteit Waterschap Groot Salland Waterschap Regge en Dinkel 


