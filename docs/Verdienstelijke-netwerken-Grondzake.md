_BIM Media_ **13** 

## Artikelen 

# Verdienstelijke netwerken 

### De autonome groei van kabels en leidingen per huishouden in combinatie met meer inwoners leidt tot een toe

### name van het gebruik van de ondergrond in de stedelijke agglomeraties. Dat vraagt om goede oplossingen voor 

### netwerken onder straten. 

_R.A. van Ravesteijn_^1 _en C.A.M. Hompe_^2 

Wereldwijd is er sprake van trek van het platteland naar de stad. De uitbouw of nieuwbouw van steden in landen zoals China, India en Brazilië zijn spraakmakend. Ook in Nederland is er groei van de bevolking in de steden. En dat terwijl het inwoneraantal van Nederland als geheel daalt. In de vier grote steden gemiddeld was er 

 tussen 2000 en 2013 sprake van een bevolkingstoename van circa 10% en tot 2040 wordt nog eens een groei van ruim 16% voorspeld (bron PBL/CBS). Vanwege betaalbaarheid maar ook vanwege ruimtelijke beperkingen worden de steden in de groei meer en meer compact. De floor-space index (fsi) in nieuwbouwwijken, maar ook in situaties waar de bestaande gebouwenvoorraad wordt geherstructureerd, 

 neemt verder toe. Daarbij wordt ook steeds meer gebruik gemaakt van de ondergrond. Denk aan parkeergarages en tunnels voor infrastructuur. 

 Groei van ondergrondse infrastuctuur Niet alleen het inwonersaantal van de steden groeit, ook de ondergrondse infrastructuur (kabels en leidingen) neemt steeds meer toe. De telecommunicatiesector is de afgelopen 

Aanleg van een bundeling van kabels en leidingen. Foto: dienst Zuidas Amsterdam. 


 14 GRONDZAKEN IN DE PRAKTIJK APRIL 2014 

## Artikelen 

 jaren fors gegroeid. Het groeicijfer voor de komende tijd is niet te voorspellen. Draadloze verbindingen worden mogelijk gemaakt door vele ondergrondse verbindingen. Het energieverbruik (elektriciteit) groeit nog altijd (denk ook aan elektrisch vervoer); daarbij wordt een forse groei verwacht in het tweerichtingsverkeer (smart grids) waarbij extern opgewekte elektriciteit terugstroomt in het netwerk. Dus extra kabels. 

 Het verbeteren van rioleringsstelsels (scheiding tussen vuilen hemelwater) gaat nog steeds door, wat per saldo meer leidingwerk vraagt in de ondergrond, maar ook het klimaat heeft zijn invloed. Zo vragen de intensere regenbuien om een grotere afvoercapaciteit van de hemelwaterstelsels (dus een grotere diameter). Verder zijn er de alternatieve energievoorzieningen (WKOstelsels) met als gevolg extra leidingen onder de straat. 

 De autonome groei van kabels en leidingen per huishouden in combinatie met meer inwoners leidt tot een toename van het gebruik van de ondergrond in de stedelijke agglomeraties. Een hogere fsi zorgt voor een toename van mobiliteit en druk van gebruikers van de openbare ruimte om overlast van werkzaamheden aan ondergrondse infrastructuren tot een minimum te beperken. Met andere woorden, de beperkte buitenruimte wordt intensiever gebruikt en dat leidt tot een groeiende vraag naar goede oplossingen voor netwerken onder onze straten. 

 Goede oplossingen voor kabels en leidingen, om de noodzakelijke ruimte te vinden om überhaupt in de grond te kunnen liggen, maar ook ruimte om erbij te kunnen in geval van storing, nieuwe aanleg of het maken van nieuwe aansluitingen. Daarbij moeten we niet vergeten dat wanneer er aan de kabels en leidingen wordt gewerkt, dat veilig moet kunnen gebeuren (geen graafschade en ook geen risico’s voor de werknemer). 

 Kort en goed een grote uitdaging voor al de betrokkenen bij het vraagstuk van aanleg en onderhoud van kabels en leidingen. En dat zijn niet alleen de netbeheerders! 

 Kabels en leidingen in de grondexploitatie In 2009 is binnen het Centrum Ondergronds Bouwen (COB) het initiatief op de agenda geplaatst om onderzoek te doen naar het “hoe om te gaan met kabels en leidingen in de grondexploitaties”. Het streven moet zijn om tot maatschappelijke optimalisatie te komen. Dat wil zeggen de kosten voor de consument moeten linksom en/of rechtsom worden teruggebracht tot wat minimaal nodig is. Geen extra kosten of stapeling van kosten als gevolg van onvoldoende ingrepen door de ene partij die tot extra kosten voor de andere betrokkenen leiden. Extra kosten die uiteindelijk toch altijd weer bij de consument terecht komen. 

 In 2010 is een consortium gevormd van een aantal partijen (gemeenten, netbeheerders, ingenieursen adviesbureaus) dat onderzoek 

 wilde doen naar het vraagstuk. De financiële bijdrage vanuit het programma Duurzame ontwikkeling ondergrond van de Stichting Kennisontwikkeling en Kennisoverdracht Bodem (SKB) heeft ervoor gezorgd dat het onderzoek kon worden uitgevoerd. 

 Het onderzoek heeft niet tot een voor elke situatie passend antwoord op de vraag naar optimalisatie geleid. Het geeft wel inzicht in de veelheid en verscheidenheid van de betrokken partijen en ook op de beleving en relaties van en tussen partijen. 

 Betrokken partijen Bij de aanleg van kabels en leidingen is een aantal partijen betrokken. Allereerst de vragers naar de voorzieningen: de (toekomstige) bewoners of bedrijven, vaak vertegenwoordigd door de projectontwikkelaar, belegger of bouwonderneming. Uiteindelijk zijn zij de afnemers van de diensten die over of door deze kabels en leidingen worden geleverd. Vervolgens de netbeheerders. Zij leggen de kabels en leidingen aan en verzorgen het onderhoud en latere aanpassingen/aansluitingen. Over of door deze kabels en leidingen worden diensten geleverd. Vaak worden die diensten door andere partijen geleverd dan de netbeheerders. Denk aan de verschillende leveranciers in Nederland van elektriciteit of gas maar ook aan de vele leveranciers van telecomdiensten. Tot slot zijn de gemeenten zeer betrokken, soms met verschillende petten op. Als leverancier van bouwrijpe grond of als netbeheerder wanneer het gaat om rioleringsstelsels. En ook als beheerder van de openbare ruimte, immers de kabels en leidingen liggen in haar grond waarboven de openbare voorzieningen (wegen en groen) aanwezig zijn. 

 Samenwerking Waar vroeger de overheid bij grondexploitatie en ook bij energieen nutsvoorzieningen al de touwtjes in handen had, zijn er met de privatiseringsgolf vanaf einde 80-er jaren tal van nieuwe verhoudingen ontstaan. In het krachtenveld zoals dat in de afgelopen decennia is ontwikkeld, lopen private en publieke belangen door elkaar. De rijksoverheid heeft geprobeerd om al de partijen daarbij van dienst te zijn door in weten regelgeving voor te schrijven hoe de rechten en plichten over en weer liggen. Vanuit de weten regelgeving is ook een aantal toezichthouders ingesteld die als scheidsrechters moeten optreden in de situaties waarin er geen regels zijn of de uitleg daarvan niet duidelijk is. De rol van scheidsrechter is extra moeilijk in situaties waarin meer dan twee partijen samen 

 Een gebied met hoge bouwdichtheid, Westerdokseiland Amsterdam. Foto: Hompe en Taselaar. 


_BIM Media_ **15** 

## Artikelen 

moeten werken. En laat dat nu bij dit thema zo ongeveer standaard de situatie zijn! In de kern gaat het hier over de samenwerking in de driehoek: gebiedsontwikkelaar (vaak de gemeente), netbeheerder/netwerkdienst en vastgoedontwikkelaar/-bouwer. Waar die samenwerking faalt worden onnodige kosten gemaakt. De conclusie in het consortium is dan ook dat de bestaande weten regelgeving onvoldoende in spelregels voorziet om een maatschappelijk optimale situatie rond het thema “kabels en leidingen in de grondexploitatie” te creëren. 

Om de omvang van het vraagstuk in kosten en baten te kunnen uitdrukken zijn financiele gegevens nodig. Die bleken er niet te zijn of konden niet beschikbaar worden gesteld. En waar er wel cijfers waren, gaven die niet het gewenste inzicht. Administraties zijn niet toegesneden op deze vragen of de cijfers worden als concurrentiegevoelig beoordeeld. 

**Conclusies uit het rapport** Met een kwalitatieve aanpak, te weten een aantal interviews met betrokkenen bij concrete situaties waar bewust is gewerkt aan maatschappelijke optimalisatie bij hoge fsi, is getracht duidelijk te krijgen wat de do’s en don’t’s bij de aanleg van nieuwe kabels en leidingen moeten zijn. 

Het consortium komt op grond van haar bevindingen tot de volgende conclusies en aanbevelingen: 

- Bij het bouwen in hoge dichtheden     moeten er extra kosten worden gemaakt     opdat het hele pakket aan kabels en     leidingen blijvend goed kan worden     aangelegd. Dat kan bijvoorbeeld door     te bundelen. Extra kosten van bundelen     komen doorgaans voor rekening van de     gemeente. Immers, de (geprivatiseerde)     netbeheerder heeft er geen geld voor     over of mag er geen geld in investeren     volgens de toezichthouder (ACM). De     vastgoedontwikkelaar investeert, door     zijn 'kortetermijnvisie' niet in de lange     termijn buiten het bouwwerk. Terwijl     de gemeente (en de ontwikkelaar ook)     wel een bepaald kwaliteitsbeeld van de     inrichting voor ogen heeft. Vaak komt     men niet eens aan de investeringsvraag     toe vanwege de planningvolgorde     waarbij eerst de wegen worden aangelegd     en de kabels en leidingen pas veel later     aan de orde zijn. Dan is men ook te laat     om in een grondexploitatie nog budget     op te nemen. Mede door gebrek aan     samenwerking tussen de drie partijen 

 wordt het onderwerp niet besproken. Dat netbeheerders voordeel hebben bij bouw in hoge dichtheden en dus extra investeringsruimte hebben als gevolg van meer aansluitingen op minder kabelof leidinglengte is niet aangetoond. Geen extra investeringen in een adequate aanleg leidt tot een grotere kans op graafschade en dus onderbreking van levering. Maar hoe ziet het kosten-batenverhaal er uit? De nog niet beantwoorde vraag is of de consument met de extra bijdrage vanuit de gemeente beter uit is. Die publieke middelen komen immers ook bij de belastingbetaler = consument vandaan. 

- De ondergrondse infrastructuur in Ne-     derland werkt naar behoren. Het aantal     onderbrekingen is beperkt. De verwach-     ting is echter dat de kans op problemen     bij voortgaande verdichting in stedelijk     gebied door nieuwbouw of herontwikke-     ling zal toenemen. Dit ondanks wetge-     ving met betrekking tot het beheer van     de netten (WION). Andere bedreigingen     zijn nieuwe vormen van gebiedsont-     wikkeling (bijvoorbeeld organische     ontwikkeling) en het stijgend gebruik     van netwerkdiensten waarvoor nieuwe     netwerken nodig zijn. Immers, al het     gefaseerde of extra graafwerk daarvoor     veroorzaakt evenzoveel keren een risico     op schade. 

- Om tot afspraken over bundeling of     andere slimme aanpakken te komen,     zijn er verschillende vormen van beleid     mogelijk: 

- Institutioneel als de bereidheid om     op vrijwillige basis tot afspraken     te komen onvoldoende aanwezig     is. Dat kan zijn een verplichting tot     investeren als de noodzaak daartoe     aanwezig is. Doorberekening van     de lasten daarvan verhoudt zich     overigens niet goed met de Neder-     landse wet- en regelgeving die de     consument beschermt tegen (al te     grote) verschillen in tarieven, maar     kan redelijk zijn als hierdoor een     grotere leveringszekerheid in het     voordeel werkt van de consument.     Een veel verdergaande stap is     het terugdraaien van een aantal     privatiseringen om als overheid     meer sturingsmiddelen in de hand     te hebben. Dit laatste lijkt/is echter     in strijd met de tijdgeest. 

- Fiscaal door bij noodzakelijke pu-     blieke kosten een of andere vorm     van verhaal te hebben. Denk aan     de precario voor netbeheerders. De     huidige studies naar het middel 

 van precario gaan echter eerder richting opheffing dan uitbreiding. 

- Of door versoepelen van de     aansluitplicht. Niet alleen voor de     koperen kabel van de KPN naast al     de, op verzoek te leggen, telecom-     verbindingen maar ook voor water     en elektriciteit. Door faciliteren     van verduurzaming en met de aan-     wezigheid van alternatieven lijkt     het mogelijk om, al is het maar     voor een deel, in eigen huis in deze     behoeften te voorzien. 

- Tot slot lijkt het gewenst om bij de     netbeheerders een betere documentatie     van de gegevens (techniek, storingen     als gevolg van graafschade, kosten, etc.)     over de netwerken aan te leggen/bij te     houden. Dat leidt tot een beter kostenbe-     wustzijn en wellicht tot de conclusie dat     in dichtbebouwd gebied hoogwaardige,     niet-conventionele oplossingen tot ver-     mindering van exploitatiekosten leiden. 

 Voor de medewerkers bij de grondbedrijven is het zaak om al in een heel vroegtijdig planstadium na te denken over hoe en wat te doen met de netwerken in de ondergrond. Het is verstandig om bij gebieden met een hoge fsi vanaf het eerste stedenbouwkundige plan, samen met de netbeheerders een beeld van de benodigde energieen nutsinfrastructuur te schetsen. Zodra de ontwikkelaars/ bouwers bekend zijn kunnen ook die betrokken worden bij het ontwikkelen van het gewenste eindbeeld en de weg waarlangs dat wordt bereikt. Vandaag nog beginnen... de vastgoedmarkt trekt al weer aan!! 

 Het onderzoeksrapport “Verdienstelijke netwerken” is gratis te downloaden. Zie http://www.cob.nl of http://www.soilpedia.nl. 

 Noten 1 COB. 2 Hompe en Taselaar bv. 


