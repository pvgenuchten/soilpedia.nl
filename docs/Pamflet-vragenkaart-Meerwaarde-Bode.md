 161556 SKB Tender febr 2006 Versie 01 20080808 

# De meerwaarde van bodem? 

# Investeer in competentieontwikkeling! 

Hoe zorgt u ervoor, dat in de organisatie uw bodemambtenaren 'bodem' op de RO-agenda krijgen? 

Het is niet altijd even makkelijk om in plan -en besluitvormingsprocessen een goed bodemverhaal over te brengen dat goed begrepen wordt door anderen en dat ook meegewogen wordt in de betreffende situatie. Herkent u dit? Dan kan deze vraag voor u en voor uw bodemambtenaren van groot belang zijn! 

Waarom is dit niet altijd even makkelijk voor provincies en bodemambtenaren? In het project van SKB 'Meerwaarde van bodem' is helder geworden dat het werkveld van bodem te maken heeft met een complexe omgeving. Een omgeving waar vaak meerdere betrokken partijen deelnemen die verschillende belangen hebben waardoor het extra lastig om jouw bodemboodschap over te brengen. Maar ook omdat je als bodemambtenaar geen formele positie hebt en wel een belang en een boodschap. Hoe hiermee om te gaan is vertaald in een vragenkaart, waarin tips en tops uit het SKB project zijn verwerkt. 

Het hebben van het inzicht, dat het gaat om een complex werkveld, en het kennen van de juiste vragen is vaak niet voldoende. Dit is gebleken in het project waar twee provincies de praktijk hebben onderzocht en ervaringen met elkaar hebben gedeeld. 

Investeren in competentieontwikkeling! Voor het daadwerkelijk zoeken en vinden van de antwoorden op de vragen en om bodem op de agenda te krijgen, is meer nodig. Goed ontwikkelde competenties, gericht op de dagelijkse situaties van bodemambtenaren. Jezelf als instrument inzetten! Dus naast kennis, ook je vaardigheden en je houding. 

Onderstaande competenties zijn van belang om als bodemambtenaren goed te bewegen in het complexe werkveld en om bodem op de kaart zetten als provincie. 

Type Competenties Kennis Ambtenaar kent gebied & omgeving + organisatie Vaardigheden Ambtenaar kan organiseren + samenwerken + netwerken + analyseren + communiceren Houding Ambtenaar is impact + pro-actief + doelgericht + verantwoordelijk + lef/moed 

Het ontwikkelen en aanleren van deze competenties kan op verschillende manieren. Het volgen van een opleiding of oefenen met elkaar of collega provincies in de vorm van intervisie. 

Leerervaringen uit het SKB project 'Meerwaarde van bodem' 

" Door pro-actief te handelen is het ons gelukt om bij de trekkers van een gebiedsontwikkelingsproject aan tafel te zitten én het stortplaats probleem alsnog in de planvorming mee te laten nemen!" consortiumlid SKB project 'Meerwaarde van bodem' Provincie Friesland 

" Door de omgeving goed te analyseren werd ons duidelijk wie wél en wie níet actief zijn in het gebied en kregen we inzicht in hun belangen. Vervolgens wisten wij hoe wij onze bodemboodschap bij deze betrokkenen onder de aandacht konden brengen!" consortiumlid SKB project 'Meerwaarde van bodem' Provincie Zuid-Holland 

Met dit pamflet willen we alle beslissers in bodemland oproepen om meer te investeren in de proces -en netwerkgerichte competentieontwikkeling van bodemambtenaren. 

 Heeft u al de juiste bodem in uw organisatie gelegd? 



