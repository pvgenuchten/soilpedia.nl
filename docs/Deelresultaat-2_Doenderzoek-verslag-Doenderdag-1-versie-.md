_Duurzaam Doenderzoek in de Zeeuwse Delta – Doenderdag 1 22 september 2011_ 

## SKB-Duurzame Ontwikkeling Ondergrond 

# DUURZAAM DOENDERZOEK IN DE ZEEUWSE DELTA 

## Ecosysteemdiensten in de praktijk 

## Doenderdag 1: Het in kaart brengen van de benutting van 

## ecosysteemdiensten voor/door verschillende gebruikers 

## Middelburg, Provinciehuis Zeeland, 22 september 2011 

 Foto: Dorien Brunt 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Welkom (Walter Jonkers) 

In deze bijeenkomst gaan we aan de slag met het in kaart brengen van de benutting van ecosysteemdiensten. In de ruimtelijke voorinventarisatie van ecosysteemdiensten is al veel voorwerk gedaan. Nu zijn we op het punt dat we met de kaarten en beelden iets moeten gaan doen: patronen herkennen, stapelen: we moeten concreet worden. **Zeeuwen houden van concreetheid en willen graag dingen in de praktijk uitvoeren.** 

**Deelnemers** 

Walter Jonkers Provincie Zeeland Erik Odinot Stichting Made in Zeeland Ellen Willems Brons & Partners Landschapsarchitecten Jan Harman van den Hamer Partitio Ontwerphuis Esther van Baaren Imke Mulders RDH Stedebouwkundigen & Architecten Mojca Kuijpers – Eckart^1 MOJ Design Brigitte Pommée Hogeschool Zeeland Simone Verzandvoort Alterra, Wageningen UR Annemieke Smit Alterra, Wageningen UR Ingrid Versteegen WING Dorien Brunt WING 

(^1) vervanging Don Monfils (WTS architecten) 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Waar staan we in het project? (Annemieke Smit) 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Waarover gaat het project in de ogen van de consortiumleden? 

Opdracht: vertel in groepjes van 3 aan elkaar je korte pitch over waar het project voor over gaat. 

**Terugkoppeling Groep 1** Het project gaat over het inzichtelijk maken van ecosysteemdiensten op een verbeeldende manier. Doorwerking in plannen en een sterke communicatie zijn ambities van dit project. In de uitwerking streven we ernaar ecosysteemdiensten te labelen zoals bij een energielabel of keurmerk. De matching met gebruikerswensen is een voorwaarde. Ecosysteemdiensten van de onzichtbare ondergrond moeten goed boven tafel komen. Tip voor projectgroep: bekijk of de klankbordgroep kan worden gevraagd te testen of de uitwerkingen ook bruikbaar zijn in de praktijk. 

**Terugkoppeling Groep 2:** Het project moet de systeembenadering van ecosystemen en sociaal-maatschappelijke context inzichtelijk maken, op verschillende schaalniveaus. Dit verhaal moet uit te leggen zijn aan burgers, bedrijven, kennisinstellingen, overheden en maatschappelijke instellingen. Op het meest eenvoudige niveau zijn mensen die mooie tuintjes aan het maken zijn, bezig een eigen ecosysteem te creëren. Wonen, werk en klimaat bepalen de kwaliteit van de ecosystemen. Dit moet je kunnen uitleggen aan genoemde partijen op verschillende schaalniveaus: 

1. In de wijk/buurt 

2. Wonen, werken en recreëren 

3. Op hoger niveau: inzichtelijk maken van het systeem zelf: omzetten naar ander waardesystemen 

**Terugkoppeling Groep 3** De sterkte van het project is dat kennis vanuit de theorie gebruikt wordt in de praktijk. De betrokkenheid van ondernemers is essentieel; zonder hen geen economische activiteiten die mechanismen op gang brengen om ecosysteemdiensten tot waarde te brengen en te onderhouden. Het project moet partijen actief in duurzame ontwikkeling bewust maken van ecosysteemdiensten. Zeeland wordt hierbij als krachtig voorbeeld gebruikt van een regio met een groot aanbod en diversiteit aan ecosystemen en een focaal punt voor kennisinnovatie in de agrarische sector, de watersector, de biobased economy en de industrie. 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Toelichting op de geselecteerde Ecosysteemdiensten (Ellen Wilms) 

Ellen Wilms presenteert een visualisatie van het concept, de verschillende categorieën van ecosysteemdiensten en de individuele ecosysteemdiensten, toegesneden op de Provincie Zeeland (Figuur 1, Figuur 2 en Figuur 3). 

**Figuur 1 Visualisatie van het concept van ecosysteemdiensten voor Zeeland. Bron: Brons & Partners Landschapsarchitecten BV.** 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 2 Visualisatie van de verschillende categorieën ecosysteemdiensten voor Zeeland. Bron: Brons & Partners Landschapsarchitecten BV.** 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 3 Symbolen voor relevante ecosysteemdiensten in Zeeland. Bron: Brons & Partners Landschapsarchitecten BV.** 

 Vragen en opmerkingen over de visualisatie van ecosysteemdiensten 

  De verbeelding van het productielandschap is gericht op landbouw en water. De industrie ontbreekt. De industrie is echter geen directe leverancier van ecosysteemdiensten, maar 


_Duurzaam Doenderzoek in de Zeeuwse Delta – Doenderdag 1 22 september 2011_ 

 gebruikt deze wel. Als gebruiker heeft de industrie zeker een rol in het gebruikerslandschap ‘productielandschap’.  Zeeland bestaat voor 50% land en 50% water. Dit is met elkaar verbonden. Maar we hebben bewust gekozen voor de focus op het land. Het project is gekoppeld aan bodem, dat is de eerste reden, maar er gebeurt al heel veel rond duurzaamheid in visserij, en nieuwe teelten in water. De reden dat we het water minder prominent beschouwen in dit project is dat er al veel aandacht uitgaat naar de potenties van water-ecosysteemdiensten, terwijl juist het landgebeuren minder wordt belicht. Het is wel goed om bij de start van de ecosysteemdienstenpresentatie met het beeld van Zeeland met land en water te beginnen en daarna in te gaan op land. Maak daarbij de keuze voor het land duidelijk.  Het ruimtelijke open landschap heeft een informatieve en belevingswaarde (culturele diensten). Dit wordt benadrukt in het pictogram voor de ecosysteemdienst ‘Beleefbaar landschap’. 

 Eco-exergie: een overkoepelend concept voor duurzaamheid van menselijke activiteiten in en om ecosystemen (Eric Odinot) 

Eco-exergie werd door Jørgensen (2006)2 voorgesteld als een maat voor duurzaamheid. Eco-exergie is een maat voor de biomassa en informatie, die deze biomassa in zich draagt, in een ecosysteem. Exergie is oorspronkelijk gedefinieerd voor technologische processen als de hoeveelheid werk die een systeem kan verrichten als het in evenwicht is met zijn omgeving. De gedachte was om exergie, de werkcapaciteit te vergelijken, van de input van brandstof in een krachtcentrale met de werkcapaciteit (exergie) van de geproduceerde elektriciteit. Toegepast op ecosystemen is exergie de hoeveelheid ‘werk’ die een ecosysteem kan verrichten. Het kan gebruikt worden om de groei en de ontwikkeling van ecosystemen te verklaren, en de reactie van ecosystemen op storingen. 

**Figuur 4 Eco-exergie drukt de mate van synergie in een ecosysteem uit. Bron: Eric Odinot.** 

(^2) Jørgensen, S.E. 2006. Eco-exergy as sustainability. The Sustainable World, Vol. 16. WIT Press. 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 5 Energiehuishouding van het systeem aarde. Bron: Eric Odinot.** 

**Figuur 6 De aarde is een gesloten systeem met kringlopen van materie (o.a. biomassa) energie en informatie. Ecosysteemdiensten bestaan dankzij stromen van biomassa, energie en informatie. Bron: Eric Odinot.** 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 7 De exergie gevat in een ecosysteem neemt toe met de ontwikkeling van het ecosysteem door de toename van biomassa en informatie. Bron: Eric Odinot.** 

Exergie kan verloren gaan door bijvoorbeeld de consumptie van niet-hernieuwbare brandstoffen. Exergie kan gewonnen worden door het vergroten van informatiekapitaal in een systeem, zoals bij het herstel van ecosystemen. 

**Figuur 8 Exergie kan gekoppeld worden aan economische waarde. Bron: Eric Odinot.** 

Het verlies aan eco-exergie uit ecosystemen kan beperkt worden als we onze omgang met ecosystemen te baseren op ecologische principes (Jørgensen, 2006; Figuur 9). 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 9 Principes voor een duurzame omgang met ecosystemen voortkomend uit het concept van ecoexergie. Bron: Eric Odinot.** 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Gebruikerslandschappen als ruimtelijke schematisatie voor ecosysteemdiensten (Mojca Kuijpers – Eckart) 

Het project heeft het begrip ‘gebruikerslandschappen’ geïntroduceerd^3 om de verschillende hoofdvormen van economische en maatschappelijke activiteiten weer te geven, en hun interactie met ecosystemen in Zeeland. Deze weergave zegt iets over het gebruik (benutting) en de levering van ecosysteemdiensten. Gebruikerslandschappen zijn geen landschappen in de letterlijke zin van het woord, met geolocaties in het fysieke landschap, maar typologieën. Meerdere gebruikerslandschappen kunnen voorkomen in een regio. De indeling in gebruikerslandschappen maakt het mogelijk de potentiële benutting van ecosysteemdiensten voor relevante vormen van economische en maatschappelijke activiteit te identificeren in duurzaamheidsinitiatieven. 

In eerste instantie onderscheidde de projectgroep de volgende gebruikerslandschappen: 

De gebruikerslandschappen zijn verbeeld door Mojca Kuijpers en Don Monfils. De verbeelding van het Werklandschap wordt hieronder als voorbeeld gegeven. De verbeelding van alle gebruikerslandschappen is opgeleverd in Deelresultaat 14. 

(^3) De term ‘gebruikerslandschappen’ is bedacht door Don Monfils. 4 Beschikbaar op de Doenderzoek Werkplaats portal2.wur.nl/sites/doenderzoek > gedeelde documenten 


_Duurzaam Doenderzoek in de Zeeuwse Delta – Doenderdag 1 22 september 2011_ 


_Duurzaam Doenderzoek in de Zeeuwse Delta – Doenderdag 1 22 september 2011_ 


_Duurzaam Doenderzoek in de Zeeuwse Delta – Doenderdag 1 22 september 2011_ 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 10 Verbeelding van het Werklandschap. Bron: Mojca Kuijpers en Don Monfils.** 

 Reacties op de verbeelding van de gebruikerslandschappen: 

- Zorg- en leeflandschap overlappen elkaar. Zorg is een activiteit die gekoppeld is aan wonen. 

- Zorg is niet alleen voor de medemens maar ook voor natuur, dieren, omgeving. Alleen de     medemens is te smal. Dit landschap is geselecteerd omdat het in de toekomst belangrijk zal     worden voor Zeeland vanwege de vergrijzing. Als we de gebruikerslandschappen te breed     opvatten, vervaagt het onderscheid. 

- Het leeflandschap is te breed. Versmallen tot woonlandschap brengt de focus op het     stedelijk gebied. Hierin zijn ook leren en zorg aan de orde. 

- Het leerlandschap is relevant vanwege educatie en voorlichting. 

- In het werklandschap zijn land- en tuinbouw en tuinbouw bepalend voor Zeeland. Er is     discussie over de vraag of de dienstensector wel deel uitmaakt van het productielandschap.     De productie van voedsel en vezels wordt wezenlijk anders gevonden dan het werken in     kantoren. Er wordt gekozen voor een indeling in werk- en productielandschap. 

- Het gezondheidslandschap is verbonden met recreatie en zorg. Het wordt samengevoegd     met het zorglandschap. 

We besluiten op basis van de discussie tot een nieuwe indeling van landschappen:  Werklandschap  Productielandschap  Leerlandschap  Woonlandschap  Zorglandschap  Recreatielandschap 


_Duurzaam Doenderzoek in de Zeeuwse Delta – Doenderdag 1 22 september 2011_ 

_Werkgroep aan het werk_ 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Resultaten van de werkgroep en reflectie door de klankbordgroep 

De rol van de klankbordgroep is de door het project gepresenteerde ideeën te toetsen, verbindingen naar de buitenwereld te leggen en te adviseren. Namens de klankbordgroep zijn aanwezig: Peter van Sante van de Gemeente Schouwen-Duiveland, Cor de Jonge, adviseur bij de Stichting Scoop, Marijke Kiel, communicatiemedewerker bij de Provincie Zeeland, en Richard van Bremen, beleidsmedewerker duurzame ontwikkeling bij de Provincie Zeeland. 

**_De centrale vraag aan de klankbordgroep is: zijn de gehanteerde concepten werkbaar en communiceerbaar?_** 

De klankbordgroep blijkt nog onvoldoende geïnformeerd te zijn over het concept ecosysteemdiensten en de doelen van het project en deze werkbijeenkomst dienen. De werkgroep geeft eerst een toelichting, gebruikmakend van de visualisaties van ecosysteemdiensten en gebruikerslandschappen. 

De werkgroepen hebben in kaartbeelden geschetst welke gebruikers (ingedeeld in gebruikerslandschappen) waar in Zeeland gebruik maken van ecosysteemdiensten. Het duurzaamheidsaspect zit in het onderhoud van de ecosysteemdiensten die gebruikt worden. Het project wil daarvoor handelingsperspectieven aanreiken. De huidige praktijk is dat planvorming met verevening plaatsvindt; het project wil opties bieden om planvorming integraal duurzamer te maker. 

**Groep 1: Productielandschap en recreatielandschap (Eric Odinot, Mojca Kuipers en Simone Verzandvoort)** Het productielandschap is begrensd tot landgebonden ecosysteemdiensten en de volgende vormen van voedselen waterproductie: 1) Zilte teelt 2) Kwekerijen op het land 3) Productie van zoet water voor drinkwater, en zoetwatervoorraadbeheersing 4) Akkerbouw en fruitteelt 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 11 Benuttingskaart van ecosysteemdiensten in het Productielandschap voor hoofdvormen van voedselen waterproductie: 1. zilte teelt en kwekerijen in het water; 2. kwekerijen op land; 3. productie van zoetwater voor drinkwater en water voor gewas; 4. belangrijkste akkerbouwen fruitteeltgebieden van Zeeland. Stippen geven locaties weer waar ecosysteemdiensten benut worden.** 

Heel Schouwen-Duiveland lijkt gekenmerkt door akkerbouw. Richard van Bremen adviseert te kijken naar het potentieel van streekproducten en biologische producten, voor een bevolkingsgroep die graag producten uit de directe omgeving halen. 

Er is ook potentie voor de opvang van regenwater in stedelijk en landelijk gebied, met een betekenis op lokaal niveau. Bijvoorbeeld in een cascade door op daken water in te vangen en dat eerst in de tuinen gebruiken, en vervolgens voor stedelijk groen (parken). Hiermee kan de druk op zoetwaterlenzen in het landelijk gebied verminderen. 

De kaartbeelden zijn minder ingevuld voor Zeeuws-Vlaanderen en Tholen, omdat de werkgroep overwegend kennis heeft over de andere delen van Zeeland. In beide gebieden is de tevredenheid met de leefomgeving relatief laag. Maar de kwaliteit van die gebieden is wellicht relatief hoger in het productielandschap. 

 Waar zit de potentie voor het vergroten van de lokale productie, zodat mensen met een rondje op de fiets lokale producten kunnen halen. Lokale producten kunnen een brug zijn naar het recreatielandschap, in constellaties van grotere en kleinere landbouwbedrijven in de buurt van lokale afzetkernen. 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Groep 2: Zorglandschap en woonlandschap (Ellen Wilms, Brigitte Pommée en Walter Jonkers) Zorg en gezondheidszorg** zijn in dit gebruikerslandschap gecombineerd. Ecosysteemdiensten in het zorglandschap worden benut in bestaande woonkernen, op zorgboerderijen en zorglandgoederen (bijvoorbeeld in de Zak van Zuid Beveland), en in de buurt van ziekenhuizen. 

**Figuur 12 Benuttingskaart van ecosysteemdiensten in het Zorglandschap.** 

Voor _Gezondheidszorg en herstelvakanties (na burn-out of operatie)_ zouden leegstaande recreatieaccommodaties benut kunnen worden. _Wellness_ is ook een zorgfunctie. Wellness wordt vaak aangeboden in combinatie met cultuur, zoals rondom het Veerse Meer, waar het gekoppeld is aan kwalitatief-toeristische functies. Peter van Sante bevestigt dit beeld voor Schouwen-Duiveland, waar 


_Duurzaam Doenderzoek in de Zeeuwse Delta – Doenderdag 1 22 september 2011_ 

een groot aanbod van wellness is in de polder, dichtbij kernen met culturele voorzieningen. Maar hij vraagt zich af of gebruikers wellness wel zullen zoeken in een rumoerige omgeving. Er is bijvoorbeeld geen wellness in Renesse, terwijl dat wel een locatie is met een groot recreatie-aanbod. De werkgroep verwacht dat mensen toch kiezen voor locaties die in de buurt van interessante stedelijke kernen zitten. Zo is er bij Hulst en Clinge een regionaal bekend zorgcentrum (zie ook Figuur 12 ). 

**Benutting van ecosysteemdiensten in het zorglandschap** Bij _Ouderenzorg_ op landgoederen worden vooral culturele en habitat-ecosysteemdiensten benut: beleefbaarheid Zeeuws landschap en Zeeuwse identiteit, sociale leefbaarheid, en behoud van biodiversiteit. Bij w _ellness_ is sprake van de benutting van de ecosysteemdiensten beleefbaarheid Zeeuws landschap en Zeeuwse identiteit, en recreatie en toerisme. Maar locaties voor zorg en welzijn zullen een toelevering van energie en drinkwater nodig hebben. Gebieden met minder voorzieningen zullen minder mensen trekken. 

Het **Woonlandschap** wordt opgevat als de stad in het klein met meer groen en diversiteit in voorzieningen. Boerderijen in de omgeving in de stad bieden diensten aan de mensen in de stad (zorg, ontspanning, recreatie, streekproducten). De stad consumeert deze diensten. 

**Figuur 13 Benuttingskaart van ecosysteemdiensten in het Woonlandschap.** 

**Groep 3: Leerlandschap en werklandschap (Jan Harman van den Hamer, Esther van Baaren en Imke Mulders)** 

**Leerlandschap** Leren begint thuis. Zeeland wil zichzelf positioneren als kenniscentrum, met de Roosevelt Academy, maar ook met de kennis over zilte teelt en aquacultuur, water(bouw), veiligheid en landbouw. Er liggen kansen voor nieuwe regionale producten, verbreding van de landbouw, de voedselverwerkende industrie. Voor jongeren is een aanbod van culturele ecosysteemdiensten 


_Duurzaam Doenderzoek in de Zeeuwse Delta – Doenderdag 1 22 september 2011_ 

gericht op educatie en beleving van belang. Vanuit ieder dorp kunnen deze diensten worden ingezet, startend in de basisscholen. Grote steden kunnen ingericht worden als kenniscentra. Er zijn diverse voorbeeldprojecten op het gebied van teelten en waterbouw, die fungeren als showcases voor bezoekers van buiten. Zeeland kan een kenniscentrum voor NL worden, als brainport op watergebied. Er liggen kansen om kennis vanuit het buitenland naar Zeeland te brengen. Voorbeelden van kennisthema’s zijn de Deltawerken, historische locaties, zoute omgeving, zuinig omgaan met gebiedseigen water, waterzuivering, streekproducten en recreatieopleidingen. 

**Figuur 14 Benuttingskaart van ecosysteemdiensten in het Leerlandschap.** 

**Benutting van ecosysteemdiensten in het Leerlandschap** De volgende ecosysteemdiensten worden benut in het Leerlandschap:  Voedselproductie grondgebonden: excursies naar zilte teelten, eetbare bloemen, wieren  Energieproductie uit biomassa en waterkracht (getijdecentrale BioTerneuzen)  Voorraadbeheersing zoet water: Neeltje Jans  Beleefbaarheid Zeeuws landschap en Zeeuwse identiteit: leren over de geschiedenis, over het ontstaan van Zeeland, over Zeeuwse cultuur (scheepswerven, VOC historie, Waternoodmuseum)  Behoud van biodiversiteit: Zeeuwse natuurgebieden als bakermat voor biodiversiteit, vooral in water 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Werklandschap** Het werklandschap omvat lokale industriegebieden bij de kleine dorpen (bijvoorbeeld een mechanisatiebedrijf vanuit de smid, de timmerman heeft een kozijnenfabriek). Op kleine bedrijfsterreintjes is lokale werkgelegenheid. Daarnaast zijn er in Zeeland terreinen van internationale betekenis: Yrseke, Zierikzee (Zeelandia). Schaalvergroting in de industrie heeft ervoor gezorgd dat er overslag en productie in het havengebied is gekomen (Terneuzen). Kantoren vinden we vooral in de grote steden. 

**Benutting van ecosysteemdiensten in het werklandschap** Industrie maakt gebruik van voedselproductie, energie, voorraadbeheersing zoet water, en lokale klimaatbeheersing in de kantooren schoolomgeving. Beleefbaarheid Zeeuws landschap en Zeeuwse identiteit spelen ook een rol in kantoren en schoolplekken. Dienstverlening komt toe naar kernen van industriegebieden, waar veel geproduceerd wordt, en waar momenteel kennis van buiten komt. Je zou willen dat kennis vanuit Zeeland daar een rol kan spelen. 

 Het Leerlandschap kent een groot onbenut potentieel: het kan door de hele Provincie gevonden worden. Hoger onderwijs en kennisactiviteiten op congresniveau vinden we rondom Middelburg en Vlissingen, maar verspreid in het landschap zijn er allerlei toetsstenen waarnaar je bezoekers toe kunt leiden. Handhaaf specifieke technologie op plaatsen waar deze wordt ontwikkeld en toegepast. 


_Duurzaam Doenderzoek in de Zeeuwse Delta – Doenderdag 1 22 september 2011_ 

**Figuur 15 Benuttingskaart van ecosysteemdiensten in het Werklandschap.** 

Er ligt een onbenut potentieel voor ecosysteemdiensten in het werklandschap in de vorm van compacte industriegebieden. Terneuzen als industriekern is grote productielocatie temidden van de landbouw, maar Vlissingen vormt een soort van blokkade in de kustlijn. Peter van Sante merkt op dat die locaties ook bepaald zijn door het aanbod aan werknemers bij de steden. 


_Duurzaam Doenderzoek in de Zeeuwse Delta – Doenderdag 1 22 september 2011_ 

 Afsluiting 

**Van een regio-brede benadering naar ‘typologieën’ van gebruikerslandschappen en ecosysteemdiensten** 

Het in kaart brengen van de benutting van ecosysteemdiensten was bedoeld om de benutting concreet aan te wijzen in de regio, en door de herkenning van ecosystemen op locaties in het landschap menselijke activiteiten te identificeren die gebruik maken van diensten van deze ecosystemen. De gepresenteerde kaartbeelden roepen echter vragen om detail op. Het was echter niet de bedoeling het gebruik van ecosysteemdiensten vlakdekkend en volledig te gaan karteren. Misschien moeten we de topografie loslaten en de regio met zijn onderliggende schaalniveaus als een systeem benaderen. Hiermee wordt de ecosysteemdienstenbenuttingskaart een raamwerk van gebruikerslandschappen waarin verschillende ecosysteemdiensten benut (geconsumeerd) en geleverd worden (geproduceerd). Voor iedere typische combinatie in dit raamwerk van gebruikerslandschap, gebruikersgroep en ecosysteemdiensten die benut en/of geleverd worden, bestaan voorbeelden van ecosystemen in het Zeeuwse landschap. 

Jan Harmen ziet verband tussen dit raamwerk en de ruimtelijke planning op basis van cascoplanning, zoals in de jaren ’70 gepropageerd door Klaas Kerkstra (Wageningen Universiteit). Cascoplanning is (nieuwe) ruimtelijke hoofdstructuur, geënt op een landschappelijke ‘onderlegger’ van grondtypologieën. Deze typologieën geven een basis voor ontwikkeling van activiteiten die soms op niet-realistische plekken plaatsvinden. Een voorbeeld is De Gouwe op Schouwen-Duiveland als potentieel ontwikkelgebied voor waterberging en natuur. Of woonen zorgmilieus op oude erven die vrijvallen door schaalvergroting in de landbouw, gekoppeld aan de grijze golf, in kleine complexen die veiligheid bieden, sociale cohesie en voorzieningen. 


_Duurzaam Doenderzoek in de Zeeuwse Delta – Doenderdag 1 22 september 2011_ 

Voor wat betreft het schaalniveau concludeert de groep dat het project er goed aan zou doen de benutting van ecosysteemdiensten uit te leggen op een klein schaalniveau. Systeembenaderingen zoals die gepresenteerd door Eric Odinot kunnen op een hoger schaalniveau. 

**Afspraken:** 

1. De resultaten van de werkgroepen worden gebundeld tot deelresultaat 2, en teruggekoppeld     aan de projectleden 

2. De ecosysteemdienstenbenuttingskaart wordt een raamwerk van gebruikerslandschappen,     gebruikersgroepen en ecosysteemdiensten, geadresseerd aan Zeeland 


