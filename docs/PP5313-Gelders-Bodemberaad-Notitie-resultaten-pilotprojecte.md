# Bodem en RO in de praktijk 

Resultaten pilotprojecten 

projectnr. 159301 revisie 00 24 juli 2006 

## Opdrachtgever 

datum vrijgave beschrijving revisie 00 goedkeuring vrijgave 

 Eindrapport S.B.W. Hammink H.H. Zijlstra 


12 juni 2006, revisie 00 Resultaten pilotprojecten 

## Inhoud Blz. 

 1 Inleiding 2 1.1 Aanleiding 2 1.2 Leeswijzer 2 

 2 Resultaten pilotprojecten 4 2.1 Gemeente Arnhem 4 2.1.1 Korte projectomschrijving 4 2.1.2 Beoogde resultaat 5 2.1.3 Bereikte resultaat 5 2.2 Gemeente Culemborg 5 2.2.1 Korte projectomschrijving 5 2.2.2 Beoogde resultaat 7 2.2.3 Bereikte resultaat 7 2.3 Gemeente Ede 7 2.3.1 Korte projectomschrijving 7 2.3.2 Beoogde resultaat 8 2.3.3 Bereikte resultaat 8 2.4 Gemeente Geldermalsen 9 2.4.1 Korte projectomschrijving 9 2.4.2 Beoogde resultaat 9 2.4.3 Bereikte resultaat 10 2.5 Gemeente Lingewaard 11 2.5.1 Korte projectomschrijving 11 2.5.2 Beoogde resultaat 11 2.5.3 Bereikte resultaat 12 2.6 Gemeente Rheden 12 2.6.1 Korte projectomschrijving 12 2.6.2 Beoogde resultaat 13 2.6.3 Bereikte resultaat 13 2.7 Gemeente Zutphen 14 2.7.1 Korte projectomschrijving 14 2.7.2 Beoogde resultaat 15 2.7.3 Bereikt resultaat 15 

 3 Conclusies en aanbevelingen 16 3.1 Conclusies 16 3.1.1 Handreiking van Onderop 16 3.1.2 Methodiek Bodem als basis voor ruimtelijke plannen 16 3.1.3 Proces 17 3.1.4 Vaardigheden 17 3.2 Aanbevelingen 18 

 Bijlage 1: Besprekingsverslagen 


12 juni 2006, revisie 00 Resultaten pilotprojecten 

# 1 Inleiding 

## 1.1 Aanleiding 

 In de beleidsbrief Bodem van 24 november 2003 geldt als één van de hoofdlijnen van het nieuwe bodembeleid, dat het gebruik van de bodem voortaan mede leidend is bij ruimtelijke ontwikkelingen; met andere woorden "bodem als mede-ordenend principe". Hoe invulling kan worden gegeven aan deze rol van de bodem en ondergrondgegevens in het ruimtelijk planproces is echter dikwijls onduidelijk. Tijdens de platformdag Gelders Bodemberaad in 2003 werd dit onderkend, waarna de werkgroep Bodem en ruimtelijke ordening werd opgericht. 

 Deze werkgroep heeft in 2004 de handreiking "Van Onderop" opgesteld om de afstemming tussen bodem en ruimtelijke ordening te vergemakkelijken. Daarnaast is in 2004 door mevrouw Koenen ten behoeve van haar afstuderen het rapport "Bodem als basis voor ruimtelijke plannen" opgesteld. Hierin is een methodiek beschreven om tot een gericht advies over de ondergrond voor planologen te komen. In de handreiking "Van Onderop" ligt de nadruk op het proces, terwijl in het rapport "Bodem als basis voor ruimtelijke plannen" met name het inhoudelijk advies aandacht krijgt. 

 Op initiatief van de werkgroep is een aantal pilotprojecten geselecteerd, waarin de methodiek "Bodem als basis voor ruimtelijke plannen" is toegepast. Doel van de pilots is om: 

- de meerwaarde van een vroege inbreng van de grondlaagaspecten in     het ruimtelijke planvormingsproces aan te tonen; 

- de bruikbaarheid van de handreiking "Van Onderop" te testen; 

- te testen of de methodiek van "Bodem als basis voor ruimtelijke plannen"     leidt tot een praktisch grondlagenadvies; 

- draagvlak te creëren voor de methodieken. 

## 1.2 Leeswijzer 

 In deze notitie zijn in hoofdstuk 2 de resultaten van de pilotprojecten beschreven. Naast deze notitie zijn er logboeken van de pilots bijgehouden en zijn er twee overlegmomenten met de pilotgemeenten en de projectgroepleden geweest. In de logboeken wordt in beginsel aan de hand van interviews met de gemeenten het project gedefinieerd en de voortgang van de projecten beschreven. In een tussentijdse leersessie en een evaluatiesessie zijn de ervaringen in de pilotprojecten aan de hand van vooraf geformuleerde onderzoeksvragen besproken. De resultaten van deze overlegsessie zijn in verslagen vastgelegd. Deze verslagen zijn als bijlage bij deze notitie gevoegd. 

 Op grond van de ervaringen in en resultaten van de pilotprojecten, de bevindingen zoals vastgelegd in de logboeken en de 2 overlegsessie zijn in hoofdstuk 3 van deze notitie conclusies en aanbevelingen geformuleerd. De 


12 juni 2006, revisie 00 Resultaten pilotprojecten 

 logboeken vormen separate documenten en maken geen onderdeel uit van deze notitie. 


12 juni 2006, revisie 00 Resultaten pilotprojecten 

# 2 Resultaten pilotprojecten 

 Er zijn 7 pilotgemeenten geselecteerd. Dit zijn de gemeenten Arnhem, Culemborg, Ede, Geldermalsen, Lingewaard, Rheden en Zutphen. In deze gemeenten zijn pilotprojecten benoemd, waarin de methodiek "Bodem als basis voor ruimtelijke plannen" is toegepast. De methodiek is alleen toegepast in plangebieden die worden getypeerd als stedelijk rood en stedelijk groen. Bovendien is gekeken naar de eerste vier fasen in het planvormingsproces, namelijk de startfase, de verkenningsfase, de programmeringsfase en de ontwerpfase, aangezien in deze fasen de inbreng van bodem het grootst en het meest invloedrijk is. 

 In de volgende paragraven worden de pilotprojecten beschreven. Per gemeente wordt een korte projectbeschrijving gegeven, vervolgens wordt ingegaan op de beoogde resultaten, waarna afsluitend de bereikte resultaten in beeld worden gebracht. 

## 2.1 Gemeente Arnhem 

### 2.1.1 Korte projectomschrijving 

 Project: Saksen Wiemar Het project Saksen Weimar omvat een voormalig kazerneterrein en sportvelden aan de noordelijke stadsrand, met een omvang van in totaal een kleine 20 ha. Op dit reliëfrijke terrein is woningbouw gepland; de aanwezige kazernegebouwen zijn gekwalificeerd als monument. Het plangebied wordt omsloten door de Apeldoornseweg, Weg achter het Bos en de Monikkensteeg. Het gehele terrein is in eigendom van de gemeente. Een deel van het terrein is aangewezen als locatie voor suburbaan wonen. Belangrijk is de relatie met de zogenaamde Groene Wig-Oost, een belangrijke landschappelijke drager als groene verbinding tussen het oostelijk stadsdeel en het Veluwemassief. Ook wordt aandacht worden besteed aan het aspect "werken in de wijk" en "woon-zorgwoningen". De sportvelden verdwijnen uit het plangebied. 

 Typering Het betreft een project dat binnen de methodiek "Bodem als basis voor ruimtelijke plannen" deels wordt getypeerd als stedelijk rood en deels als stedelijk groen. 

 Planfase Het project bevindt zich grotendeels in de verkenningsfase, met als resultaat het Masterplan (gebiedsanalyse). Het Masterplan kan worden beschouwd als een aanzet tot een programma van eisen (programmeringsfase) 


12 juni 2006, revisie 00 Resultaten pilotprojecten 

### 2.1.2 Beoogde resultaat 

 Dit project neemt een bijzondere plaats in tussen de uitgevoerde pilotprojecten. Dit wordt veroorzaakt door de omstandigheid, dat er ten tijde van de start van de pilot al een Masterplan was opgesteld, dat dient als een soort van programma van eisen / aandachtspunten richting marktpartijen voor het opstellen van een stedenbouwkundig ontwerp. 

### 2.1.3 Bereikte resultaat 

 Door de deelname als pilot is het Masterplan op onderdelen uitgebreid. Hiertoe is het Masterplan afgezet tegen de in de methodiek "Bodem als basis voor ruimtelijke plannen" genoemde relevante grondlaagaspecten. Resultaat is, dat er enkele belangrijke nieuwe aandachtspunten zijn geformuleerd, ook economisch gezien: 

- zo mogelijk werken met gesloten grondbalans; 

- in het kader van het Bouwstoffenbesluit, overtollige grond of andere     bouwstoffen hergebruiken in bouwwerken, zoals infrastructurele werken en     andere werken, zoals de geprojecteerde geluidswal; 

- allert zijn op aanwezige PAK-verontreiniging en NGE; 

- de mobiele verontreinigingen met minerale oliën verwijderen; 

- nagaan K&L van defensie/NATO, eventueel nader onderzoeken; 

- het landschap (aanwezige reliëf) biedt extra kansen om een oplossing te     bieden aan de akoestische situatie. 

 In het Masterplan waren de meeste grondlaagaspecten al benoemd. Hierdoor leidde de methodiek tot weinig nieuwe inzichten. De gemeente onderkent wel de mogelijkheden van de methodiek en heeft zich voorgenomen wanneer zich een geschikt project aandient conform de methodiek te werken. 

## 2.2 Gemeente Culemborg 

### 2.2.1 Korte projectomschrijving 

 Project: Ruimtelijke herontwikkeling Kasteelterrein, Kasteel Culemborg Het kasteelterrein van het voormalige kasteelcomplex in Culemborg ligt ingeklemd tussen de noordoostelijke oude binnenstad en de Lekdijk. De belevingsen gebruikswaarde van het terrein is momenteel beperkt. Het is niet duidelijk, dat het een kasteelterrein betreft, ondanks enkele verbeteringen die de afgelopen jaren zijn gedaan. Het project omvat de herinrichting van het kasteelterrein om de gebruiksen belevingswaarde te verhogen, waarbij de functie als stadspark moet worden versterkt. De herinrichting moet recht doen aan het cultuurhistorisch belang van het terrein en het functionele gebruik. 

 Er is een ruimtelijk ontwerp (her)ontwikkeling kasteelterrein Culemborg opgesteld (Copijn, september 2005). Bij het opstellen van het ruimtelijk ontwerp zijn diverse grondlaagaspecten als uitgangspunt (beperking / kans / bedreiging) meegenomen: 

- cultuurhistorische waarde; 


12 juni 2006, revisie 00 Resultaten pilotprojecten 

- waterbeheer grachten; 

- waterkwaliteit; 

- aanwezigheid van bodemverontreiniging; 

- archeologische waarde; 

- historische bomen en heesters (oude boomgaard); 

- landschap; 

- fundamenten in de bodem. 

 Typering Het betreft een project dat binnen de methodiek "Bodem als basis voor ruimtelijke plannen" wordt getypeerd als "stedelijk groen". 


12 juni 2006, revisie 00 Resultaten pilotprojecten 

 Planfase Het project bevindt zich in de verkenningsfase en deels in programmeringsen ontwerpfase. 

### 2.2.2 Beoogde resultaat 

 De binnen de planperiode november 2005 april 2006 van de pilots uit te voeren werkzaamheden zijn: 

- bodemaspecten nader onderzoeken, waardoor de kosten specifieker in     beeld kunnen worden gebracht; 

- inventariseren "bommen en granaten". 

### 2.2.3 Bereikte resultaat 

 Het gemeentebestuur heeft ingestemd met een ideeënschets voor de herinrichting van de Kasteeltuin. Deze schets dient verder te worden uitgewerkt. De gemeenteraad heeft aangegeven, dat de kosten een belemmering kunnen zijn. Alleen wanneer voldoende middelen (onder meer sponsoring) kunnen worden gevonden kan de projectleider verder met de uitvoering het plan. 

 In het kader van dat kostenaspect is aan een extern bureau opdracht verleend om de kosten vanwege de bodemaspecten (sanering) nader in beeld te brengen. Er is sprake van een ernstige bodemverontreiniging. Bij de herinrichting van het terrein zal er sprake zijn van grondverzet, mogelijk ook van verontreinigde grond. In dat kader moeten de kosten in beeld worden gebracht. Een inventarisatie van explosieven blijkt in het verleden al te zijn uitgevoerd. Daarnaast zijn ook de aspecten archeologie, vitaliteit van bestaande groen en flora & fauna onderzocht. 

 De projectleider heeft samen met een medewerker van de afdeling Bodem de methodiek naast de bestaande gegevens gelegd om te kijken of er extra onderzoek nodig is. Dit was niet het geval. Dit heeft mede te maken met de specifieke aard van het project en ligging van de locatie. 

 Vanwege de specifieke aard van het project (archeologische waarde en bodemverontreiniging / herinrichting stadspark, geen bouwactiviteiten) betekende de methodiek geen meerwaarde voor het project. 

## 2.3 Gemeente Ede 

### 2.3.1 Korte projectomschrijving 

 Project: Locatie Reehorsterweg noord en zuid 

 Het studiegebied van circa 9,6 ha omvat een binnenstedelijk gebied in de kern Ede. Het gebied is nu in gebruik als bedrijventerrein/sportpark en wordt omgeven door bedrijven en woningen. Het plangebied is gelegen tussen de 


12 juni 2006, revisie 00 Resultaten pilotprojecten 

 Zandlaan, Oude Kerkweg, Sportlaan en Diedenweg. Het gebied moet worden herontwikkeld met circa 250 woningen in het duurdere segment. De sportvelden moeten worden verplaatst. De nieuwe woonbuurt dient een ruime opzet te krijgen met overwegend (half) vrijstaande woningen, een voortzetting van de bestaande bebouwingskarakteristiek. De nieuwe woonbuurt dient logisch te passen binnen de structuur van Ede-Zuid (jaren 30-woningen) en dient aan te sluiten bij de bosachtige typologie van de oostelijke zone van de stad Ede. 

 Typering Het betreft een project dat binnen de methodiek "Bodem als basis voor ruimtelijke plannen" wordt getypeerd als stedelijk rood. 

 Planfase Het project bevindt zich in de startfase. 

### 2.3.2 Beoogde resultaat 

 De binnen de planperiode november 2005 april 2006 van de pilots uit te voeren werkzaamheden zijn: 

- opstellen projectdocument 

- grondverwerving 

- het maken van een schetsontwerp. 

 Ten behoeve van de grondverwerving moeten in de genoemde periode verkennend bodemen verkennend archeologisch onderzoek worden uitgevoerd. 

### 2.3.3 Bereikte resultaat 

 Projectdocument De projectleider heeft een (concept)projectdocument opgesteld. Oranjewoud heeft in het kader van het project bodem en RO in de praktijk de projectleider geadviseerd, om in het projectdocument nader in te gaan op de factoren die in de methodiek zijn benoemd, zodat herkenbaar is hoe met de methodiek wordt omgegaan en welke plek ze in het proces heeft. Volgens de gemeente biedt het projectdocument daar geen ruimte voor. In een projectdocument wordt de context en aard van het project aangegeven en de organisatie benoemd. Uit het projectdocument kan wel worden afgeleid, dat het de bedoeling is om in de startbijeenkomst van het project, waar de diverse betrokken disciplines in projectgroepverband bijeen komen, zal worden bepaald welke factoren relevant zijn en nader moeten worden onderzocht. In dat kader zal ook het grondwateren floraen faunaonderzoek worden als te onderzoeken factoren worden aangemerkt. 

 Grondverwerving Ten behoeve van de grondverwerving zou bodemen verkennend archeologisch onderzoek worden uitgevoerd. Tot nu toe is geïnventariseerd welke bodemonderzoeken zijn uitgevoerd in het plangebied. Er is een historisch onderzoek uitgevoerd. Daarnaast is een offerte aangevraagd voor het uitvoeren van een grondwateronderzoek inzake een verontreiniging van 


12 juni 2006, revisie 00 Resultaten pilotprojecten 

 een nabij gelegen bedrijf. In het kader van de grondverwerving is ook archeologisch onderzoek uitgevoerd. 

 Schetsontwerp Er is geen stedenbouwkundig schetsontwerp opgesteld. 

 De resultaten van het toepassen van de methodiek zijn in deze fase nog beperkt. In het kader van de grondverwerving wordt door Ede sowieso archeologisch onderzoek en bodemonderzoek uitgevoerd. Meerwaarde zal in vervolg van het plantraject moeten blijken. De methodiek maakt de projectleider wel bewust van de factoren die vanuit de grondlaag aan de orde zijn en dat het zinvol is deze aspecten vanaf het eerste stadium bij de planvorming te betrekken. 

## 2.4 Gemeente Geldermalsen 

### 2.4.1 Korte projectomschrijving 

 Project: Locatie De Garstkampen De gemeente Geldermalsen wil in de kern Beesd het gebied Bees-Noord ontwikkelen tot woningbouwgebied. Het voornemen is een woongebied te realiseren met circa 300-350 woningen, een woonservicegebied en een kleinschalig bedrijventerrrein. Het plangebied omvat inclusief het bedrijventerrein circa 20 ha. 

 Typering Het betreft een project dat binnen de methodiek "Bodem als basis voor ruimtelijke plannen" deels wordt getypeerd als "stedelijk rood". 

 Planfase Het plan is in de startfase / verkenningsfase. 

### 2.4.2 Beoogde resultaat 

 De gemeenteraad heeft op 22 november 2005 een projectplan vastgesteld. In het projectplan wordt het proces beschreven om te komen tot een ontwikkelingsvisie voor de woonwijk De Garstkampen, inclusief het woonservicegebied Beesd. De gemeente zou in de periode november 2005april 2006 de volgende (vanuit de grondlaag relevante) onderzoeken uitvoeren: 

- voor handen zijnde projectplan aanvullen aan de hand van de     methodiek; 

- uitvoeren deelonderzoeken uit projectplan; 

- opstellen belemmeringen en potentiekaart. 


12 juni 2006, revisie 00 Resultaten pilotprojecten 

### 2.4.3 Bereikte resultaat 

 De projectleider heeft aangegeven, dat er sinds november 2005 niet meer aan het project is gewerkt. De beoogde projectgroepbijeenkomst heeft niet plaatsgevonden. Ook de noodzakelijke onderzoeken die zouden worden uitgevoerd zijn niet uitgezet. Oorzaak van de vertraging is de beperkte ambtelijke projectleiderscapaciteit in relatie tot de veelheid aan projecten. Het college heeft in week 14 besloten extra projectleidercapaciteit te willen inzetten. Het is nog niet duidelijk op welke wijze dit zal plaatsvinden (inhuur externe projectleiders / openstellen vacature). 


12 juni 2006, revisie 00 Resultaten pilotprojecten 

## 2.5 Gemeente Lingewaard 

### 2.5.1 Korte projectomschrijving 

 Project: Locatie Helsen en locatie Kermisterrein Helsen Het plangebied Helsen omvat circa 1.650 m2 en is eigendom van de gemeente. Op het terrein staan een voormalige showroom en werkplaats van een garagebedrijf met een bedrijfswoning. De gebouwen zijn tijdelijk verhuurd in afwachting van sloop. Het terrein is een binnenstedelijk gebied. Het voornemen is om op het terrein 14-16 appartementen (huur/koop) te realiseren in de betaalbare sector met bijbehorende voorzieningen. 

 Kermisterrein Het plangebied Kermisterrein omvat circa 1.850 m2. Het terrein is gelegen aan de oostelijke zijde van de kern Angeren en grenst aan de oostzijde aan het buitengebied. Het gebied is onbebouwd en geasfalteerd. Circa 1.660 m2 is in eigendom van de gemeente. Op het terrein zijn 3 tweekappers (6 woningen) geprojecteerd in de duurdere vrije sector met voorzieningen (garages, groen). 

 Typering Het betreft een project dat binnen de methodiek "Bodem als basis voor ruimtelijke plannen" deels wordt getypeerd als "stedelijk rood". 

 Planfase Beide projecten bevinden zich in de initiatieffase / verkenningsfase. 

### 2.5.2 Beoogde resultaat 

 Helsen Voor project Helsen is reeds een historisch/verkennend bodemonderzoek (2002) en een asbestonderzoek (2003) uitgevoerd. Er is sprake van verontreinigde grond (80 m3, minerale olie) en er is asbestboard aangetroffen. De geplande werkzaamheden zijn het uitzoeken in hoeverre de uitgevoerde onderzoeken (nog) voldoende zijn. Er is nog niet gekeken naar archeologie, bodemopbouw, waterhuishouding (doorlatendheid bodem draineren), draagkracht, flora en fauna en bommen en granaten. Dit zal de komende periode in beeld worden gebracht. Daarnaast zal de komende periode de sloop van de bestaande bebouwing plaatsvinden. 

 Kermisterrein Voor het Kermisterrein is van de bodemsituatie niets bekend. Ook de overige aspecten die in de methodiek zijn benoemd zijn niet in beeld. Daar zal de komende maanden vooronderzoek voor worden gedaan, geïnventariseerd wordt wat te onderzoeken (aan de hand van de methodiek), waarna offertes voor die onderzoeken worden aangevraagd bij externe bureaus. 


12 juni 2006, revisie 00 Resultaten pilotprojecten 

### 2.5.3 Bereikte resultaat 

 Helsen Het beoogde resultaat was uit te zoeken in hoeverre de uitgevoerde (bodem)onderzoeken (nog) voldoende zijn. Daarnaast zouden de aspecten archeologie, bodemopbouw, waterhuishouding (doorlatendheid bodem draineren), draagkracht, flora en fauna en bommen en granaten in beeld worden gebracht. 

 Vanuit de afdeling bodem is de inventarisatie uitgevoerd. Dit heeft geleid tot een advies aan de projectleider. Het advies is bodemonderzoek, archeologisch onderzoek, geohydrologisch onderzoek uit te laten voeren. Voor de uitvoering van de noodzakelijke deelonderzoeken heeft de projectleider besloten in de periode mei-juni een offerte aan te vragen. 

 Kermisterrein Het beoogde resultaat was, dat in beeld zou worden gebracht welke deelonderzoeken moeten worden uitgevoerd. Resultaat is dat er bodemonderzoek, archeologisch onderzoek, geohydrologisch onderzoek en onderzoek in kader van Bouwstoffenbesluit (AP04) in verband met aanwezige asfalt op deel van de locatie zullen worden uitgevoerd. 

 Opgemerkt moet worden dat dit de toch meer traditionele onderzoeken zijn die moeten worden uitgevoerd. De projectleider heeft geen tijd gehad / genomen om de methode nader te lezen en overige relevante grondlaagaspecten inzichtelijk te krijgen / onderzoeken. 

 Het initiatief tot het verder toepassen van de methodiek ligt bij de projectleider (in beeld brengen overige relevante grondlaagfactoren, laten uitvoeren relevante onderzoeken). 

 Beide projecten zijn momenteel tijdelijk stopgezet. Een projectgroep van bewoners uit het dorp hebben op eigen initiatief plannen opgesteld voor ontwikkeling van een andere locatie (sportvelden). De gemeenteraad heeft aangegeven te willen wachten op een nadere uitwerking van die plannen, voordat verder wordt gegaan met de voorbereidingswerkzaamheden van de locaties Helsen en Kermisterrein. 

## 2.6 Gemeente Rheden 

### 2.6.1 Korte projectomschrijving 

 Project: Locatie Bloemersschool en locatie Kanaalzone Bloemersschool Dit project betreft de herontwikkeling van een locatie waarop in de huidige situatie enkele schoolgebouwen aanwezig zijn. De locatie meet circa 1,67 ha. Het programma is nog niet geheel stabiel, uitgangspunt is dat er een nieuwe 


12 juni 2006, revisie 00 Resultaten pilotprojecten 

 school met gymzaal, een brandweerkazerne en woningbouw (circa 30 appartementen) dient te worden gerealiseerd. Bijzonder is dat het plangebied in een overgangszone ligt van het dorp Dieren en het omliggende landschap van de Veluwezoom. 

 Het plangebied wordt binnen de methodiek "Bodem als basis voor ruimtelijke plannen" getypeerd als stedelijk rood. Kanaalzone Dit project omvat een grootschalig, langlopend transformatieproject, bestaande uit meerdere deelontwikkelingen, deels agrarisch en deels wonen/werken. Deze deelontwikkelingen variëren van revitalisatie tot herstructurering of zelfs transformatie. Ontwikkelingsrichting is globaal gedefinieerd in de gemeentelijke structuurvisie. Het studiegebied meet circa 60 ha. Het studiegebied heeft in de huidige situatie grotendeels een stedelijk karakter. Daarnaast omvat het ook een areaal uitleggebied, waarbinnen mogelijk kleurverschieting zal plaatsvinden. 

 Typering Het betreft een project dat binnen de methodiek "Bodem als basis voor ruimtelijke plannen" grotendeels wordt getypeerd als "stedelijk rood". 

 Planfase Beide projecten bevinden zich grotendeels in de startfase / verkenningsfase. Voor het project kanaalzone vinden ook als werkzaamheden voor de programmeringsfase plaats. 

### 2.6.2 Beoogde resultaat 

 Burg. Bloemersschool De binnen de planperiode van de pilots uit te voeren werkzaamheden zijn: 

- stabilisatie programma, formuleren van randvoorwaarden op hoofdlijnen     en rekenprent (exploitatie); 

- buurtparticipatietraject, verfijnen ontwerpuitgangspunten, uitvoeren     (technische) onderzoeken. 

 Kanaalzone De concrete werkzaamheden binnen de kanaalzone richten zich momenteel op een actieve grondpolitiek, het vestigen van WVG en het voeren van aankooponderhandelingen. Om meer grip te krijgen op de concrete ontwikkelstrategie wordt gewerkt aan een ruimtelijke analyse van het studiegebied. Doel is concrete inzichten te formuleren ten aanzien van de begrenzing van deelgebieden, fasering en de gevoeligheid inzake andere ruimtelijke ontwikkelingen in de nabijheid. De binnen de planperiode van de pilots uit te voeren werkzaamheden zijn het uitvoeren van een ruimtelijke analyse en het formuleren van een ontwikkelstrategie (globale koers, structuurvisie). 

### 2.6.3 Bereikte resultaat 

 Burg. Bloemersschool 


12 juni 2006, revisie 00 Resultaten pilotprojecten 

 De projectleider heeft de methodiek als checklist gebruikt. Op grond daarvan heeft hij voor de locatie Burg. Bloemersschool de relevante grondlaagaspecten geïnventariseerd. Voor de locatie Burg. Bloemersschool zijn op grond daarvan diverse onderzoeken uitgevoerd / relevante aspecten benoemd: 

- vanwege de aanwezigheid van een voormalige stortplaats heeft een     bodemonderzoek (proefsleuvenonderzoek) plaatsgevonden; 

- vanwege de ligging in een grondwaterwingebied is er een gesprek met de     provincie geweest. Doel van het gesprek was hoe om te gaan met de     stortplaats in relatie tot de ligging in het grondwaterwingebied; 

- er heeft flora- en fauna onderzoek en een archeologisch onderzoek     plaatsgevonden; daarnaast is bekend geworden, dat er rekening moet     worden gehouden met een beschermingszone vanwege de ligging van     een aardgastransportleiding; 

- mede op grond van de grondlaaggegevens wordt een projectdocument     opgesteld, dat als basis zal dienen voor een prijsvraag ten behoeve van     architecten. 

- de projectleider is in afwachting van de resultaten van het gesprek met de     provincie: hoe om te gaan met de ligging van de locatie in een     grondwaterwingebied in relatie tot de stortplaats. 

 Kanaalzone Voor de locatie Kanaalzone, geldt dat de ruimtelijke analyse van het gebied nog niet is afgerond. Er is geen bodemonderzoek uitgevoerd, daarvoor is het project in een nog te vroeg planstadium. Uit een inventariserend archeologisch onderzoek is in een voeg stadium duidelijk geworden, dat een bepaald deel van het plangebied niet in aanmerking komt voor transformatie vanwege de hoge kosten voor nader archeologisch onderzoek / mogelijke aanwezigheid archeologisch waardevolle elementen. In dit geval is de vroege inbreng vanuit de grondlaag dus duidelijk een meerwaarde geweest. 

## 2.7 Gemeente Zutphen 

### 2.7.1 Korte projectomschrijving 

 Project: Halve Maanstraat Het plangebied is gelegen nabij de historische kern van de stad Zutphen en bevindt zich binnen de singelstructuur. De begrenzing van het plangebied is nog niet op detailniveau bepaald. Het gebied wordt globaal begrensd door de Halve Maanstraat, de Melatensteeg en de bebouwing aan de Berkelsingel. Het plangebied bestaat uit: 

- braakliggend terrein, dat in eigendom is van de gemeente en (illegaal)     wordt gebruikt als parkeerterrein; 

- 2 woningen aan de Melatensingel 37-39 aan de oostzijde, in particulier     bezit; 

- een garagebedrijf aan de zuidzijde, in particulier bezit. 

 Het plangebied is als woningbouwlocatie benoemd in de Ontwikkelingsvisie 2020, eventueel aan te vullen met kleinschalige overige functies. Er is een 


12 juni 2006, revisie 00 Resultaten pilotprojecten 

 relatie met het gebied aan de westzijde van het plangebied, dat een grote openbare parkeerplaats omvat. 

 Typering Het betreft een project dat binnen de methodiek "Bodem als basis voor ruimtelijke plannen" wordt getypeerd als "stedelijk rood". 

 Planfase Het plan is in de startfase/verkenningsfase. 

### 2.7.2 Beoogde resultaat 

 Er is geen gedetailleerde planning voorhanden. Binnen de planperiode van de pilot moet het project nader worden gedefinieerd. Het voornemen is het project nader te definiëren door de randvoorwaarden / kansen vanuit de grondlaag in beeld te brengen. 

### 2.7.3 Bereikt resultaat 

 Eind april heeft de afdeling Bodem een notitie aangeleverd bij de projectleider. In de notitie zijn de kwaliteitsbepalende factoren zoals in de methodiek benoemd geïnventariseerd en globaal geanalyseerd. Een en ander heeft geleid tot de conclusie, dat alhoewel er een aantal onderzoeken moet plaatsvinden, de verwachting is, dat vanuit de ondergrond gezien de locatie geschikt is voor de functie wonen. 

 De factoren archeologie, geohydrologie en draagvermogen zullen een rol spelen bij het opstellen van een stedenbouwkundig ontwerp van de inbreidingslocatie. 


12 juni 2006, revisie 00 Resultaten pilotprojecten 

# 3 Conclusies en aanbevelingen 

## 3.1 Conclusies 

 Op basis van de resultaten van de pilotprojecten, de ervaringen van de deelnemers (bodem en ruimtelijke ordening) aan de projecten en de 2 overlegsessies (bijlage 1) zijn op bondige wijze conclusies geformuleerd, waarbij onderscheid is gemaakt in conclusies over: 

- de handreiking Van Onderop; 

- de methodiek Bodem als basis voor ruimtelijke plannen; 

- het proces; 

- vaardigheden. 

### 3.1.1 Handreiking van Onderop 

- de handreiking is bij de deelnemers aan de pilotgemeenten niet /     nauwelijks bekend; 

- de handreiking wordt beperkt gebruikt, met name als naslagwerk; 

- de handreiking geeft wel goed inzicht in het ruimtelijk planproces; 

- knelpunt is dat in de praktijk de onderscheiden planfasen niet altijd lineair     worden doorlopen (cyclisch) en niet duidelijk afgebakend zijn. Bovendien     worden de onderscheiden planvormingsfasen niet eenduidig benoemd.     Zo wordt de eerste fase onder meer startfase, initiatieffase en definitiefase     genoemd. 

### 3.1.2 Methodiek Bodem als basis voor ruimtelijke plannen 

- de methodiek Bodem als basis voor ruimtelijke plannen is helder en goed     toe te passen; 

- de methodiek leidt tot een vroege inbreng van grondlaagaspecten in het     ruimtelijk planproces; 

- de methodiek is slecht toegankelijk, met name vanwege omvang; 

- de methodiek wordt vaak toegepast als checklist voor relevante     grondlaagaspecten; 

- de benodigde grondlaaggegevens vaak lastig te vinden. De voorkeur     gaat er naar uit de gegevens bij 1 centrale instantie te bundelen, bij     voorkeur bij de provincie 

- gegevens over binnenstedelijke locaties zijn vaak zeer beperkt aanwezig.     De gegevens moeten actueel, helder en makkelijk te vinden zijn (geen     dubbelingen, e.d.). In dit kader wordt ook opgemerkt dat de bodematlas     van de provincie veel dubbele informatie bevat, hetgeen de duidelijkheid     niet ten goede komt; 

- de grondlaag is slechts 1 laag uit de lagenbenadering. Gewenst is de     aspecten van overige lagen uit lagenbenadering en milieuhygiënische     aspecten inzichtelijk te maken; 

- de methodiek lijkt me name geschikt voor grotere locaties, waarbij het     gaat om zoeklocaties voor nieuwe functies; 

- overwegen een algemene set van factoren en indicatoren op te stellen. 


12 juni 2006, revisie 00 Resultaten pilotprojecten 

### 3.1.3 Proces 

- de verantwoordelijkheid voor het toepassen van de methodiek ligt bij de     projectleider, niet bij de grondlaagmedewerkers. Doordat het initiatief voor     het toepassen van de methodiek in pilotprojecten uit de werkgroep van     het Gelders Bodemberaad kwam en daardoor via bodemmedewerkers     binnen de gemeente is gecommuniceerd, was de verantwoordelijkheid     voor het toepassen van de methodiek binnen een lokale     projectorganisatie niet altijd helder; 

- de rol van bodem als mede-ordenend principe is nauwelijks bekend bij     RO-mensen, communicatie hierover lijkt met name tussen de     grondlaagmedewerkers (bodem) plaats te vinden, terwijl het initiatief /     verantwoordelijkheid om de grondlaag mee te nemen in het planproces     bij de RO-mensen ligt 

- grondlaagmedewerkers vinden het van belang, dat door de projectleider     wordt teruggekoppeld wat er met hun advies is gebeurd. Welke plek heeft     het uiteindelijk gekregen. Dit is enerzijds van belang om meer begrip te     krijgen van het ruimtelijk planvormingsproces. Daarnaast is het van belang     om eventueel nog tijdig te kunnen bijsturen, wanneer door bepaalde     afwegingen van de projectleider een grondlaagaspect een knelpunt kan     opleveren vanuit het betreffende specialisme; 

- onderkend wordt, dat niet alleen communicatie tussen     grondlaagmedewerkers en de projectleider van groot belang is, maar ook     een goede communicatie tussen de grondlaagmedewerkers onderling,     zodat diverse onderzoeken op elkaar kunnen worden afgestemd en tot     een integraal grondlaagadvies kunnen leiden. Grondlaagmedewerkers zijn     binnen de gemeente vaak bij verschillende afdelingen ondergebracht. 

### 3.1.4 Vaardigheden 

- planologen geven voorkeur aan een advies in de vorm van een kaart, met     korte toelichting (indien mogelijk); 

- projectleiders verwachten een proactieve houding:     grondlaagmedewerker moet anticiperen op de wensen en verwachtingen     van de projectleider; hij moet de vraag van de projectleider goed     interpreteren, weten wat wil de projectleider bereiken met de vraag en is     de vraag die hij stelt wel de goede. 

- het is van belang dat de projectleider kan inschatten wat de ruimtelijke     relevantie en consequentie is van de onderscheiden grondlaagfactoren.     De kwaliteit van de projectleider bepaalt in hoeverre dit in het     planvormingsproces tot succes leidt. Er is een instrument nodig om snel     inzicht te geven in de ruimtelijke relevantie van grondlaagaspecten (deze     informatie is in bijlage 1 van de samenvatting vande methodiek en ook in     handreiking Van Onderop aangegeven); 

- grondlaagmedewerkers moeten een bruikbare vertaling van het     onderzoek kunnen leveren in de vorm van een samenvatting met een     duidelijke conclusie /advies: wat zijn de (ruimtelijke) consequenties van het     onderzoek voor het ruimtelijk plan en wat zijn mogelijke oplossingen en/of     alternatieven en/of vervolgstappen; 

- bij grotere gemeentes is vaak voldoende vakkennis aanwezig; kleinere     gemeentes moeten beoordelen of ze die kennis inkopen. 

- duidelijk is dat de projectleider degene is, die verantwoordelijk is voor het     toepassen van de methodiek. Hiervoor is brede inhoudelijke kennis /     ervaring vereist. Kwaliteit projectleider (en ook de bereidheid) is     medebepalend voor een succesvolle inbreng van de grondlaagaspecten. 


12 juni 2006, revisie 00 Resultaten pilotprojecten 

## 3.2 Aanbevelingen 

1. De methodiek "Bodem als basis voor ruimtelijke plannen" wordt     beoordeeld als een duidelijke, heldere systematiek die echter door zijn     omvang lastig toegankelijk is. Er moet daarom voor zowel     grondlaagmedewerkers als projectleiders ruimtelijke ordening een     document komen, dat enerzijds op eenvoudige wijze helder inzicht geeft     in de methodiek en anderzijds een relatie legt met het ruimtelijk     planproces. De bestaande samenvatting van de methodiek kan daarbij     ongewijzigd als naslagwerk dienen. 

2. De beschikbare digitale grondlaaggegevens (vaak op bovenlokaal     niveau) moeten op een eenvoudige wijze ontsloten worden. De provincie     Gelderland kan hier een rol in vervullen vanwege de bestaande     databases van deze organisaties. De beschikbare data dient wel beter     inzichtelijk te worden gemaakt. In het gewenste document, zoals onder ad     1 beschreven, dient een overzicht van de beschikbare (overige) bronnen     te worden opgenomen. Voor binnenstedelijke locaties zijn de beschikbare     grondlaaggegevens dikwijls niet zijn gekarteerd. In dat verband moeten     gemeenten hun beschikbare gegevens beter organiseren (gemeentelijk     bodeminformatiesyteem). 

3. Het principe bodem als mede-ordenend principe en de beschikbare     instrumenten (methodiek en handreiking) moeten breder worden     gecommuniceerd. De RO-medewerkers zijn niet goed op de hoogte van     het principe bodem als mede-ordenend principe in tegenstelling tot het     aspect water als mede-ordenend principe. Daarnaast zijn de handreiking     Van Onderop en methodiek Bodem als basis voor ruimtelijke plannen     onvoldoende bekend binnen het vakgebied van de ruimtelijke ordening.     Het document, zoals onder ad 1 van deze paragraaf genoemd, kan een     rol spelen om dit te verbeteren. Daarnaast zal de ambitie en de     bijbehorende instrumenten breder moeten worden gecommuniceerd. De     werkgroep moet nagaan of SKB daar een rol in kan vervullen. 

4. Of de grondlaag een rol krijgt als mede-ordenend principe hangt in     belangrijke mate af van de kwaliteit van de projectleider ruimtelijke     ordening. Daarnaast is ook een goede afstemming tussen de specialisten     uit de grondlaag van groot belang. Een goede communicatie tussen de     projectleider en de grondlaagmedewerkers en grondlaagmedewerkers     onderling is daarbij van groot belang. Dit kan enerzijds worden bereikt door     een goede projectorganisatie, waarin de taken, bevoegdheden en     verantwoordelijkheden duidelijk zijn neergelegd. Anderzijds spelen     persoonlijke (inhoudelijke en procesmatige) kwaliteiten van de betrokken     medewerkers en projectleiders een belangrijke rol. Aanbevolen wordt om     in het document, zoals onder ad 1 genoemd, tips inzake vaardigheden op     te nemen om de bewustwording van belangrijke aspecten op dat gebied     onder de aandacht te brengen. 


