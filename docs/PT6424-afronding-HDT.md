**PT6424 Holland Demonstratie en Technologie Verificatie (HDTV)** 

**Inleiding** 

De inzet van innovatieve meeten monitoringtechnieken bij locatiekarakterisatie en bodemsaneringsoperaties komt nog onvoldoende van de grond. Bij de ontwikkeling en implementatie daarvan kunnen verschillende stadia worden onderscheiden (zie figuur) 

 Pilot testen 

 Prototype testen Demonstratie^ Verificatie^ Certificatie 

Met verificatie wordt de onafhankelijke beoordeling door derden van kwantitatieve prestatiekenmerken van een technologie bedoeld. Verificatie onderscheidt zich van certificatie omdat het niet gericht is op het verkrijgen van een garantie dat de techniek seriematig aan algemeen vastgestelde technologieof wettelijke standaarden voldoet. Verificatie is daarom het meest bruikbaar voor toepassingen waar (nog) geen standaarden bestaan of toepasbaar zijn. 

Op Europees niveau wordt voor milieutechnologie in de breedte gewerkt aan het opzetten van een Europees verificatie systeem om het noodzakelijke vertrouwen bij klantengroepen met onafhankelijke informatie op te bouwen. Monitoringtechnologie voor bodem en grondwater wordt daarbij als belangrijk en daarmee één van de prioritaire technologie gebieden gezien. 

De doelstelling van het SKB project HDTV is om bij de ontwikkeling van het Europese ETVsysteem een wezenlijke Nederlandse inbreng te realiseren en Nederlandse bedrijven de gelegenheid te bieden hun positie op het gebied van meeten monitoringtechnologie te versterken. 

**Uitvoering project en resultaten** 

De eerste fase van het project heeft bestaan uit een inventarisatie van in Nederland beschikbare innovatieve meettechnologieën die voor verificatie in aanmerking zouden komen. Tevens is aandacht besteed aan de Nederlandse randvoorwaarden voor het Europese ETV systeem. Samengevat zijn de volgende resultaten bereikt: 

- De communicatie via HDTV heeft de Nederlandse reacties in Europees     onderzoekskader gekanaliseerd 

- Er is een klankbordgroep gevormd in aanvulling op het HDTV consortium, welke     heeft bijgedragen aan het verzamelen van vragen over en aanvullingen op de eisen en     randvoorwaarden voor een verificatiesysteem 

- Nederlandse wensen en eisen zijn vervolgens geïmplementeerd in het Europese ETV     via het Europese onderzoeksproject PROMOTE en ingebracht bij de publieke     consultatie door de Europese Commissie, DG Environment 

- De uitvoering van het project HDTV heeft bijgedragen aan de bekendheid van de     ontwikkeling van een Europees ETV en daarmee draagvlak gegenereerd en     communicatie gefaciliteerd 


- De gecoördineerde werkwijze heeft geleid tot herkenning en erkenning: PROMOTE     beschouwt het SKB/HDTV project als Nederlandse parallel in de ontwikkeling van     ETV. 

**Afronding HDTV en vervolg in AdvanceETV** 

Communicatie met de diverse belanghebbenden over verwachtingen en wensen rond ETV vormden een belangrijk element van het project zoals hiervoor beschreven. Het leveren van een inbreng van Nederlandse technologie en de positionering van bedrijven was een tweede hoofddoelstelling. Ten behoeve van een vervolg in fase 2 van HDTV is er een selectieproces uitgevoerd. Op basis van de inventarisatie van technieken in fase 1 is een lijst opgesteld en aan leden van de klankbordgroep voorgelegd ter prioritering. De ontvangen reacties bleken echter niet te leiden tot consensus. Ook heeft SKB besloten, uit oogpunt van de beperkt beschikbare middelen en een nadere prioritering van eigen activiteiten, fase 2 niet financieel te willen ondersteunen. Toch hebben de aanzetten uit fase 1 van HDTV geresulteerd in een wezenlijke Nederlandse inbreng in de eerste technologie verificaties als onderdeel van het Europese PROMOTEproject. De helft van de technieken van externe techniekaanbieders die in de eindfase van PROMOTE zijn geverifieerd is Nederlands. Op grond van inhoudelijke discussies met Eijkelkamp en PROMOTE-partners zijn uiteindelijke de volgende twee technieken als haalbaar en interessant voor het PROMOTEproject naar voren gekomen en heeft een eerste verificatie van claims plaatsgevonden. Dit betreffen: 

- 04.16 Soil coring kit, voor de bemonstering van grond met vluchtige organische stoffen 

- Direct Well, een snel te plaatsen peilbuis met specifieke afdichtende voorzieningen De hieruit voortgekomen openbare rapporten zijn beschikbaar via de techniekaanbieder en de website van het PROMOTE-project (www.promote-etv.org). 

De resultaten van de Europese onderzoeksprojecten worden door de Europese Commissie, DG Environment gebruikt voor de voorbereiding van een wetsvoorstel tot de oprichting van een Europees ETV-systeem. Verwacht wordt dat het voorstel in de eerste helft van 2009 officieel ingediend wordt. In het Seventh Framework Programme (FP7-onderzoeksprogramma) is er verder sprake van een Europees vervolgproject in de vorm van AdvanceETV (Coordination action on Environmental Technology Verification ETV Building a framework for international cooperation). Dit project, waarin Deltares eveneens als partner deelneemt, richt zich op harmonisatie en globalisering van ETV-systemen om te zorgen voor wereldwijde erkenning van uitgevoerde technologie verificaties. Dit project heeft een looptijd van 2009-2012. Hierin zijn bijvoorbeeld ook de bestaande Amerikaanse en Canadese ETV-systemen direct betrokken. 


