# Stank de grond in! 

## De mogelijkheden voor oplossen van 

## luchtkwaliteitsproblemen door gebruik van 

# reactieve eigenschappen in de bodem. 

© Deltares, 2009 

 Niels Hartog Rob Nieuwenhuis 


**Titel** Stank de grond in! De mogelijkheden voor oplossen van luchtkwaliteitsproblemen door gebruik van reactieve eigenschappen in de bodem. 

**Opdrachtgever** SKB 

 Kenmerk 0015 

 Pagina's 12 

**Samenvatting** In dit evaluatierapport worden de activiteiten en resultaten van een eerste verkenning naar de mogelijkheden om de filterende werking van de natuurlijke bodem toe te passen in het op lossen van luchtwaliteitsproblemen. Verder wordt er een doorkijk geboden naar de mogelijkheden voor concretere uitwerking van dit thema. 

**Projectnummer** 092.81117 

**Versie Datum Auteur Paraaf Review Paraaf Goedkeuring Paraaf** 2009-02-16 Niels Hartog Geiske Bouma Huub Rijnaarts 

**Status** definitief 

_Voorwoord_ “Stank de Grond in” is de titel van een projectidee van Deltares dat is ingediend bij SKB. Deze titel schetst heel kort de kern van het idee, namelijk het effectief inzetten van de reactieve eigenschappen van de bodem voor het oplossen van het knelpunt van diverse emissies naar de lucht. Na indiening van het projectidee “Stank de Grond in!” heeft SKB een aangepaste uitvoering gehonoreerd met een grant. De bijdrage van SKB maakte het mogelijk een eerste verkenning uit te voeren van de mogelijkheden om de filterende werking van de natuurlijke bodem toe te passen in het op lossen van luchtwaliteitsproblemen. Hierbij zijn kansen en knelpunten, zowel verwacht als onverwacht aan het licht gekomen. 

In dit evaluatierapport worden de activiteiten en resultaten van de verkenning beschreven. Verder wordt er een doorkijk geboden naar de mogelijkheden voor concretere uitwerking van dit thema. 


 i 

## Inhoud 

**1 Inleiding 1** 1.1 Achtergrond 1 

**2 Aanpak project 2** 

**3 Inzicht in kansen en knelpunten voor verbinding 3** 3.1 Bodemwereld 3 3.2 Luchtwereld 3 3.3 Kansen en Knelpunten 4 

**4 Conclusies en vooruitblik 6** 4.1 Conclusies 6 

 Bijlage(n) 

**A Abstract voor het 1st international conference BioGeoCivil Engineering 9** 


 Stank de grond in! De mogelijkheden voor oplossen van luchtkwaliteitsproblemen door gebruik van 1 

## 1 Inleiding 

 “Stank de Grond in” is de titel van een projectidee van Deltares dat is ingediend bij SKB. Deze titel schetst heel kort de kern van het idee, namelijk het effectief inzetten van de reactieve eigenschappen van de bodem voor het oplossen van het knelpunt van diverse emissies naar de lucht. Na indiening van het projectidee “Stank de Grond in!” heeft SKB een aangepaste uitvoering gehonoreerd met een grant. De bijdrage van SKB maakte het mogelijk een eerste verkenning uit te voeren van de mogelijkheden om de filterende werking van de natuurlijke bodem toe te passen in het op lossen van luchtwaliteitsproblemen. Hierbij zijn kansen en knelpunten, zowel verwacht als onverwacht aan het licht gekomen. 

 In dit evaluatierapport worden de activiteiten en resultaten van de verkenning beschreven. Verder wordt er een doorkijk geboden naar de mogelijkheden voor concretere uitwerking van dit thema. 

**1.1 Achtergrond** Onvoldoende goede luchtkwaliteit is een actueel onderwerp in relatie tot volksgezondheid en zorgt voor spanningen tussen de functies werken, wonen en recreëren enerzijds en industrie, verkeer en landbouw anderzijds. Aanleiding voor het voorstel voor het projectidee is de constatering geweest dat het benutten van de filterende eigenschappen van natuurlijke bodem mogelijk een oplossing zou kunnen bieden voor een deel van deze problematiek. Met de actieve benutting van de reactieve eigenschappen van de bodem, wordt een additionele functie voor de bodem gecreëerd. Dit past binnen de trend om vanuit een breder perspectief naar de kansen van de bodem en ondergrond te kijken. Een voorbeeld daarvan is de sterke opkomst van de benutting van de bodem voor warmtewinning of tijdelijke opslag van warmte en koude. Naast het bredere perspectief op bodem/ondergrond helpt ook de toegenomen stand van kennis over bodemprocessen bij de acceptatie van dit concept. Verder heeft het concept een link met de klimaatdiscussie, waarbinnen het besef dat verschillende milieucompartimenten een sterke onderlinge samenhang vertonen sterker is geworden. 

 Tijdens de het uitvoeren van het projectidee “Stank de Grond in!” is onderzocht of het mogelijk is om de bodem te benutten voor het zuiveren/reinigen van luchtemissies die tot luchtkwaliteitsen stankoverlastproblemen leiden. Om dit mogelijk te maken zijn er tussen de compartimenten lucht en bodem verbindingen nodig. Compartimenten die zowel vanuit milieutechnisch als beleidsmatig oogpunt als strikt gescheiden gezien worden. 


 Stank de grond in! De mogelijkheden voor oplossen van luchtkwaliteitsproblemen door gebruik van 2 

## 2 Aanpak project 

 Het project is gestart in december 2007. Hieronder volgt een chronologisch overzicht van de activiteiten die we in relatie tot het idee “Stank de Grond in” hebben ondernomen. Op basis van de ervaringen en verbeterde inzichten die hieruit voortkwamen is deze rapportage tot stand gekomen. 

- 20 januari 2008: met steun van voorzitter Anne Kamphuis, hebben we het idee     kunnen presenteren tijdens een bijeenkomst van de initiatiefgroep Luchtkwaliteit van     het COB. Hierbij waren adviesburo’s, gemeenten en verscheidene afgevaardigden     van RWS aanwezig (IPL en Bouwdienst). 

- Februari 2008: Gesprekken met experts van TNO Luchtkwaliteit (Jan Duyzer en     Marita Voogt) over de technische mogelijkheden voor de koppeling tussen     bodemreactiviteit en luchtkwaliteit. 

- Maart 2008: Schrijven en indienen van voorstel voor IPL prijsvraag 'Frisse kijk op     luchtkwaliteit' in samenwerking met TNO Luchtkwaliteit (Jan Duyzer). 

- 20 maart 2008: Presentatie van idee en discussie bij SenterNovem met Fred Mudde     van Bodem+ en Andre Peeters van Infomil. 

- April 2008: Schrijven en indiening paper voor “1st international conference     BioGeoCivil Engineering” (Bijlage A). 

- 25 juni 2008: Presentatie en discussie van “Making better use of soils: From in situ     remediation to in situ utilization”. Het idee “Stank de Grond in” was hierin een     belangrijk onderdeel. 


 Stank de grond in! De mogelijkheden voor oplossen van luchtkwaliteitsproblemen door gebruik van 3 

## 3 Inzicht in kansen en knelpunten voor verbinding 

 Bij het verkennen van de mogelijkheden hebben we getracht de “bodemwereld” en “luchtwereld” te verbinden. Als bodemprofessionals zijn wij geneigd vanuit het belang voor de bodem te redeneren, terwijl voor luchtprofessionals dat belang niet leidend is. Om verbindingen te kunnen maken is het dus belangrijk om aan te sluiten bij de perspectieven, drijfveren en behoeftes van beide werelden. 

**3.1 Bodemwereld** _Van oudsher verzorgt de bodem de “drager”-functie (voor bv. woningbouw en infrastructuur) en de functie als basis van de voedselketen. In de laatste decennia wordt de fysieke ruimte die de bodem biedt steeds meer benut, zoals bijvoorbeeld voor ondergronds bouwen, warmte/koude en CO 2 opslag. Wat betreft de chemische eigenschappen wordt er vooral het belang van het beschermen of schoonmaken van de bodem erkend vanuit de maatschappij en benadrukt door wetgeving. De reactieve eigenschappen van de bodem dragen bij aan de rol van de bodem als “natuurlijk filter” van verontreinigingen. Van deze rol wordt tot nu toe alleen op een passieve wijze geprofiteerd. Op plekken waar de bodem door (historische) activiteiten verontreinigd is geraakt, wordt de afbraak van verontreinigende stoffen gemonitoord en waar nodig gestimuleerd. De reactiviteit van de bodem wordt niet actief ingezet om van verontreinigingen in andere compartimenten af te komen. Toch zou bij het zoeken naar oplossingen voor maatschappelijke problemen in andere compartimenten zoals lucht, de reactiviteit van de bodem kunnen worden ingezet. Hiermee vergroot je de maatschappelijke waarde van de bodem._ 

 Bij de presentatie van bovenstaand perspectief op het SIKB-congres (september 2007) bleek dat het idee veel reacties en initieel vooral weerstand vanuit de bodemwereld oproept. Het idee achter “Stank de Grond in!” vereist dan ook een paradigmaverschuiving in het denken van bodemprofessionals en wordt daardoor als controversieel gezien. Het idee doorbreekt het dogma waarbij de inbreng van stoffen in de bodem als gevaarlijk, niet-duurzaam of zelfs onethisch wordt beschouwd. De basis voor het ontstane dogma is duidelijk: door decennia lang onzorgvuldige omgang met de bodem is Nederland belast met een kostbare erfenis van enkele honderdduizenden gevallen van bodemverontreiniging. Sinds de jaren ’80 is Nederland bezig met het opruimen van deze erfenis en het gaat minimaal tot het jaar 2015 duren voor we zo ver zijn dat alle gevallen die vanwege de risico’s met spoed moeten worden aangepakt, daadwerkelijk zijn aangepakt (beleidsdoelstelling VROM). 

**3.2 Luchtwereld** _Het voordeel van het inzetten de bodem als “reactief filter” in aanvulling op meer technologische oplossingen is dat bodem en de daarin aanwezige afbraakcapaciteit op elke locatie gemakkelijk toegankelijk is, waardoor het benutten van de bodem in potentie een zeer kosteneffectieve zuiveringsmethode biedt._ 

 Bovenstaand perspectief is voor het eerst gepresenteerd op een bijeenkomst over luchtkwaliteit van het Centrum Ondergronds Bouwen (COB) op 18 januari 2008. De discussie die volgde, spitste zich met name toe op de uitstoot van fijn stof bij tunnelmonden. Bij de afweging van de toepassing van de bodem werd met name de het debiet aan luchtafzuiging 


 Stank de grond in! De mogelijkheden voor oplossen van luchtkwaliteitsproblemen door gebruik van 4 

 (>1000 kuub/uur) naar voren gebracht als praktisch bezwaar tegen het inbrengen van verontreinigde lucht in de bodem. Het alternatief van directe luchtinjectie, door de luchtverontreiniging eerst te concentreren in water door wassen werd als verbetering gezien. In vergelijking tot andere innovatieve methoden voor het afvangen van luchtverontreiniging bij tunnels als statische elektriciteit en reactieve titaniumschilden wordt het idee als weinig technologisch gezien. De presentatie bij het COB heeft wel geleid tot het indienen van een idee voor de prijsvraag “Frisse kijk op luchtkwaliteit” van het Innovatieprogramma Luchtkwaliteit (IPL). Bodemen luchtdeskundigen van Deltares en TNO hebben gezamenlijk op deze prijsvraag ingeschreven met een voorstel dat specifiek zou kijken naar de toepassing van een innovatief idee rondom de luchtkwaliteit bij snelwegen. Het beoogde project bestond uit een bureaustudie die als cofinanciering voor een SKB-project zou dienen om te zoeken naar een bredere toepassing van het concept. 

 Bij de jurybeoordeling van de IPL prijsvraag is het idee “Stank de Grond in” geïntegreerd in een voorstel om te verkennen of de bodem rondom tunnels te gebruiken als filter voor NOx en fijnstof die nu uit tunnelafzuigingen vrijkomt. Het voorstel is als 10e^ geëindigd van tenminste 18 deelnemers. Dit bleek onvoldoende om in aanmerking te komen voor honorering. De 7 gehonoreerde ideeën waren allen technologisch (niet conceptueel) van aard en voornamelijk gericht op schermtechnologieën. In de reactie van de jury werd de parallel getrokken met het zuiveren van oppervlaktewater in de duinen. Men vond het een interessant idee, maar verwachte niet dat het binnen vijf jaar technisch haalbaar zou zijn. De grootste toepassingsmogelijkheid werd gezien bij tunnellocaties. 

 Bij de discussie die volgde na een presentatie op het “ 1 st^ International conference BioGeoCivil Engineering ” (Bijlage A) waren er optimistische en pessimistische reacties uit de zaal op de haalbaarheid van “Stank de Grond in”. De positieve reacties belichten de nieuwe mogelijkheden die ontstaan door onverwachte verbindingen tussen compartimenten aan te gaan en het feit dat de bodem overal op aarde relatief makkelijk toegankelijk is. De pessimistische reacties richten zich op het feit of het gebruik van bodemreactiviteit werkelijk duurzaam kan zijn. Hierop volgde een discussie over de tijdschalen waarop die duurzaamheid beschouwd zou moeten worden, decennia, eeuwen millennia en of de huidige kennis van de bodem toereikend was. 

**3.3 Kansen en Knelpunten** Om de mogelijke toepassing van bodemreactiviteit ter verbetering van luchtkwaliteit breder te verkennen, is een inventariserend gesprek aangegaan met SenterNovem. Dit omdat daar zowel vanuit de kant van lucht als bodem kennis aanwezig is van de problematiek (de markt), de oplossingen en wetgeving en beleid. Bij dit gesprek was een SenterNovem medewerkers vanuit de bodemhoek (Bodem+) en de luchthoek (Infomill) aanwezig, iets waarvan zij aangaven dat dit op zich al ongebruikelijk was. Inhoudelijk zijn, zowel de problemen met betrekking tot luchtkwaliteit door verkeer (bijvoorbeeld de uitstoot van fijn stof bij tunnels) als stankoverlast zoals vanuit de veehouderij besproken. Naar aanleiding van dit gesprek is een overzicht gemaakt van kansen en bedreigingen bij het gebruiken van bodemreactiviteit ter verbetering van luchtkwaliteit (Tabel 1). 


_Stank de grond in! De mogelijkheden voor oplossen van luchtkwaliteitsproblemen door gebruik van_ 5 

 Kansen Knelpunten 

**_Bodem_** 

 x Er kan een relatie gelegd worden met bovengrondse functies x De bodem krijgt een aanvullende functie die maatschappelijke meerwaarde oplevert. 

 x Bodembeleid en huidige wetgeving zijn gericht op het voorkomen dat stoffen in de bodem terecht komen. x Bodemprofessionals zijn traditioneel gericht op beschermen en reinigen, niet op benutten en gebruiken van de bodem en ondergrond 

**_Lucht_** 

 x Kleinere specifieke industrieën met productieprocessen met heldere luchtstromen, zoals polystyreen fabrieken (styreen), spuiterijen (bv. esters). x Industrieën met lage uitstootconcentraties waarvoor naverbranding te kostbaar of niet rendabel is. x Kosteneffectief alternatief voor sommige huidige technieken. x Stoffen eerst overbrengen en concentreren in de waterfase is wellicht interessant om nadelen van grote luchtvolumes te ondervangen. 

 x Ondermeer door sterk verdunningsgerichte mitigatie, het gaat om grote lucht volumes (>1000m3/uur). x Emissie uit verbrandingsinstallaties bevatten een cocktail aan stoffen, met een hoger bodemverontreinigsrisico. x Lucht/water in de bodem brengen kost energie/geld. Hoe weegt het op tegen de alternatieve luchtreinigingsmethoden. x Als stoffen eerst worden overgebracht in de waterfase, moet de inbreng in de bodem concurreren met andere zuiveringstechnieken. 

_Tabel 3.1 Huidige evaluatie van kansen en knelpunten voor het benutten van de natuurlijke reactiviteit van bodem ter verbetering van luchtkwaliteit._ 


 Stank de grond in! De mogelijkheden voor oplossen van luchtkwaliteitsproblemen door gebruik van 6 

## 4 Conclusies en vooruitblik 

**4.1 Conclusies** In de bodemsector zijn we meer en meer gewend om bodembeheer geïntegreerd te zien in ruimtelijke ordening als onderdeel van locatieen gebiedsontwikkeling, met koppeling van bovengrondse en ondergrondse functies. De ervaringen uit de praktijk met bodemverontreinigingen en bodemsaneringen van de afgelopen decennia en de kennis die is opgebouwd over het gedrag en het inbrengen van stoffen in de bodem kan ons helpen die integrale benadering verder te ontwikkelen en te verbreden met toepassingen die leidden tot verbetering van luchtkwaliteit. Met het toenemende ondergrondse ruimtegebruik zullen de mogelijkheden hiervoor naar verwachting verder toenemen. De grote aanpassingen die nodig zijn met betrekking tot klimaatadaptatie, efficiëntere ruimtelijke ordening en verbetering van de kwaliteit van leven zullen hier sturend in zijn. 

 De mogelijkheden voor koppelingen tussen de compartimenten lucht en bodem, waarbij bodemreactiviteit gebruikt wordt om luchtkwaliteit te verbeteren, zijn verkend. Daarbij valt een aantal belangrijke karakteristieke kenmerken van beide sectoren op, die cruciaal zijn bij het beschouwen van deze mogelijkheden: x De bodemsector heeft zich decennia lang gericht op bescherming en sanering. Het benutten van de reactiviteit van de bodem om daarmee een luchtprobleem op te lossen wordt door veel bodemprofessionals als onwenselijk of onhaalbaar gezien. Voor het concept “Stank de bodem in” betekent dit dat eventuele realisatie van het idee in kleine stappen moeten worden gezet. Dit betekent dat eerst begonnen zou kunnen worden met het inbrengen van stoffen die niet of nauwelijks milieuvreemd of milieugevaarlijk zijn. x De luchtsector denkt voor de oplossing van de knelpunten in technologisch georiënteerde oplossingsrichtingen. De relatieve eenvoud van het concept “Stank de Bodem in” is binnen dit werkveld een “vreemde eend in de bijt”. x De luchtsector zoekt vooral naar technologieën die onafhankelijk van locatiespecifieke omstandigheden kunnen worden ingericht, terwijl de bodemsector vaker in integrale en locatiespecifieke oplossingsrichtingen te denkt. x Het verdunnen van verontreinigingen in de lucht is een veel toegepaste en geaccepteerde manier om norm doelstellingen te halen. Dit wordt gerealiseerd door bijvoorbeeld hogere schoorstenen en verhoogde debieten van afzuigingsinstallaties bij tunnels. Bij het concept “Stank de Bodem in” zou de omgekeerde weg moeten worden bewandeld waarbij de stofvracht niet verdund moet worden, maar juist geconcentreerd. x In tegenstelling tot de steriele luchtomgeving vormt de bodem een reactieve omgeving. De mogelijkheden die in de bodem aanwezig zijn om afbraaken transport processen te beïnvloeden zijn in de lucht afwezig. 

 De uitgevoerde verkenning heeft ertoe bijgedragen dat het inzicht is vergroot in de criteria die een introductie van het concept “Stank de Bodem in” mogelijk maken of juist bemoeilijken. Deze criteria zijn in Tabel 2 samengevat. Dit inzicht is van belang voor de keuzes die gemaakt worden bij de verdere uitwerking van het concept. 


_Stank de grond in! De mogelijkheden voor oplossen van luchtkwaliteitsproblemen door gebruik van_ 7 

### Kansrijk Niet kansrijk 

 x Gericht op terugdringen van stankemissies 

 x Gericht op het terugdringen van emissies aan industriële verontreinigingen x Uitstoot van 1 of enkele stoffen 

 x Cocktail aan stoffen 

 x Lage, of te verlagen debieten x Hoge debieten x Stoffen goed oplosbaar in water 

 x Slecht oplosbaar in water 

 x Puntbron x Gemengde of diffuse bron x Installatie te integreren bij nieuwe locatieontwikkeling 

 x Aanpassing bestaande installatie x Aansluiting mogelijk bij andere ondergrondse functies (bv. tunnels/parkeergarages) of activiteiten (bijvoorbeeld sanering of WKO) 

 x Alleen bovengrondse functies 

_Tabel 4.1 Factoren die een kansrijk, dan wel niet kansrijk perspectief geven op de mogelijkheid de bodem als reactief filter voor luchtkwaliteitsverbetering te gebruiken._ 

**Vooruitblik** De factoren in Tabel 2 komen grotendeels voort uit de beschouwing van de huidige perceptie in de bodemwereld en de luchtwereld, alsmede de ruimte binnen de huidige weten regelgeving. Daarnaast zijn het praktische factoren die tijdens de verkenning naar voren zijn gekomen die van invloed zijn op de haalbaarheid en/of kosteneffectiviteit van de toepassing. Dit betekent dat de verdere ontwikkeling van het idee vooral gericht moet zijn op problematieken en locaties die op veel van de genoemde criteria kansrijk zijn. Toepassingen op locaties die weinig of geen van de “ kansrijke factoren” hebben, lijken voorlopig of wellicht überhaupt niet haalbaar. Denk daarbij bijvoorbeeld aan vuilverbrandingsinstallaties vanwege de hoge debieten en de cocktail van uitgestoten stoffen, of aan snelwegen die eerst overkapt zouden moeten worden. 

De verdere ontwikkeling van het idee kan via een aantal lijnen worden opgepakt (onder voorwaarde van voldoende financiering): 

- Inhoudelijk 

- Beleidsmatig 

- Betrekken van probleemeigenaars 

Met een eerste inzicht van de mogelijkheden en gezien de technische en beleidsmatige complexiteit die de koppeling luchtkwaliteit-bodem met zich mee brengt, ligt de focus voor het vervolg wat betreft inhoudelijke aspecten op de volgende onderwerpen: 

- Uitlaatgassen die vrijkomen bij lokale bronnen (tunnels, parkeergarages) 

- Stank 

De problematiek omtrent **uitlaatgassen** heeft een grote maatschappelijke relevantie. Van de bestanddelen die zich in uitlaatgassen bevinden, is de filtrerende werking van de bodem op NOx de meest voor de hand liggende. De filterende werking van fijnstof is van fysische aard en lastiger te meten. Daarnaast is fijnstof van nature ook in bodems aanwezig waardoor er moeilijk onderscheid gemaakt kan worden. Aangezien tunnels en parkeergarages zich 


_Stank de grond in! De mogelijkheden voor oplossen van luchtkwaliteitsproblemen door gebruik van_ 8 

ondergronds bevinden en als puntbronnen beschouwd kunnen worden, verhoogt dit de mogelijkheden voor het realiseren van een koppeling met bodemreactiviteit. 

Wat betreft **stank** is er maatschappelijk gezien mogelijk minder weerstand dan tegen het in de bodem brengen van wat als verontreinigende stoffen gezien worden. De componenten die stank veroorzaken zijn divers, afhankelijk van de bron en komen meestal voor in slechts zeer lage concentraties. Hierdoor is naverbranding kostbaar of niet rendabel. 

Om de toepassingsmogelijkheden verder in te kaderen, is het van belang een verkenning uit te voeren die vragen, mogelijkheden en bezwaren bij beleid en markt inventariseert. Hierbij wordt gedacht aan: 

 x Beleidsanalyse, welke mogelijkheden zijn er binnen de huidige wetgeving voor de koppeling tussen luchtkwaliteit en bodem? Welke aanpassingen zouden meer opties mogelijk maken? x Inventarisatie stankproblematiek, door overleggen met Nederlandse gemeenten. Hoe verhoudt de stankproblematiek in stedelijke regio’s (industriële bronnen) zich met stank in landelijke regio’s (agrarische bronnen)? Waar is de nood het hoogst, welke soort bodemreactiviteit zou nodig zijn en waar match dat het best? x Inventarisatie stankproblematiek, van binnen uit bij industriële veroorzakers. Hoe richten zij hun processen in, wat en hoe groot zijn de emissies. Welke aanpassingen zouden nodig en mogelijk zijn om een koppeling met de bodem te maken? 


 Stank de grond in! De mogelijkheden voor oplossen van luchtkwaliteitsproblemen door gebruik van 9 

## A Abstract voor het 1st international conference BioGeoCivil 

## Engineering 


